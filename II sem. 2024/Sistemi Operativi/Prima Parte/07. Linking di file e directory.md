 > *Lezione del 20/03/2024*

Per ogni file o directory dovrebbe essere possibile avere più cammini che mi permettono di arrivare a delle informazioni specifica. Tutto ciò è permesso grazie al comando `ln` (link), il quale mi permette di creare dei *link hardware* alla stessa informazione. Nel S.O. UNIX questa necessità nasce in realtà per condividere file tra utenti diversi.
Il concetto di link hardware vale implicitamente sia per i file che per le directory.
**N.B.** è possibile visualizzare il numero di link ad un file o ad una directory tramite il comando `ls -l`, nella seconda colonna. Questa infatti ci segnala il numero di *link hardware* associati al contenuto (path relativi o assoluti esistenti per arrivare al medesimo contenuto)

## i-number e i-node
Come precedentemente detto, ogni directory ha un proprio descrittore. Tuttavia, in UNIX, questa cosa è implementata in maniera leggermente diversa:

![|](Images/Struttura%20del%20descrittore%20(i-number%20e%20i-node).png)

L'*i-number* ci indica quindi un *i-node*, con tutte le informazioni per quanto riguarda il file:

| Info             | Descrizione                                               |
| ---------------- | --------------------------------------------------------- |
| Tipo             | Tipo del file: ordinario, directory o special file        |
| Bit              | SUID, SGID e "sticky"                                     |
| Diritti          | Read, write ed execute per utente, gruppo e altri         |
| Numero di link   | Comando `nl`                                              |
| Identificatori   | UID e GID                                                 |
| Tempi di accesso | Per la lettura, la scrittura e l'accesso all'*i-node*     |
| Indirizzi        | tredici/quindici blocchi per recuperare i blocchi di dati |
|                  |                                                           |

Un'opzione dell comando `ls`, `-i`, ci permette di vedere tutte le informazioni contenute nell'*i-node*, *i-number* compreso
I link hardware non fanno altro che duplicare l'i-number.
Il comando `rm`, quindi, in realtà diminuisce il numero di link presenti su un file o una directory, e nel momento in cui questo arrivi a 0, allora procede effettivamente anche all'eliminazione del file stesso.
Il comando `mv`, move, corrisponde invece all'uso coordinato del comando `ln` per creare un nuovo link e del comando `rm` per cancellare il link precedente.

---
 > *Lezione del 25/03/2024*
 
I link hardware sono implicitamente utilizzati per la gestione delle directory, e quindi è **IMPOSSIBILE** creare nuovi link hardware alle directory (non possono neanche i superutenti).
Ogni directory ha sempre, alla sua creazione, due link: il suo nome assoluto e il nome assoluto seguito da ``/.`` (redirect a se stessa contenuto all'interno della directory).
Directory che hanno al loro interno ulteriori directory avranno, aldilà di questi due link originali, un link per ogni directory al loro interno. Queste infatti si riferiscono alla *directory padre* attraverso ``/..``.

## Link software
Se si ha bisogno di creare link hardware per file che sono in filesystem diversi, non è possibile usare dei link hardware a causa di discrepanze per quanto riguarda l'*i-number*. Per ovviare a tale problema, si usano i *link software* (creati tramite il comando ``ln -s path-del-file [nome-link]``; se il nome del link non viene specificato, viene utilizzato il nome relativo semplice del file).
Anche tramite link software è possibile fare modifiche sui file originali:
- ``rm``: cancellando il link software, il link hardware originale rimane, ed è quindi possibile visualizzare il contenuto del file. Cancellando il link hardware invece, il link software continua ad esistere ma non funziona, in quanto non riuscirà a trovare il riferimento al file corrispondente (*dangling reference*).

 > **Nota:** per la creazione di link software non è possibile usare nomi relativi, ma solamente assoluti
 