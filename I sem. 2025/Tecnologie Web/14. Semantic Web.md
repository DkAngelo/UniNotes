## Evoluzione del web
- **Web 1.0**: primo stato del world wide web, insieme di pagine connesse da hyperlinks
- **Web 2.0**: si concentra sull'abilità delle persone di collaborare e condividere informazioni online tramite social media, wiki, comunità web-based ecc.
- **Web 3.0**: **Semantic web**, utilizza tecnologie come database distribuiti, machine learning e reasoning, agenti autonomi come intelligenza artificiale ecc.
- **Web 4.0**: connette tutti i dispositivi del mondo reale e virtuale in maniera sincrona. E' un web connesso, aperto e intelligente, talvolta chiamato **emotional web**.
## Comunicazione di successo
Per una comunicazione di successo, un'informazione deve essere correttamente trasmessa (**giusta sintassi**), e il suo significato (la **semantica**) deve essere correttamente interpretata (**significato**).
La costruzione del **significato** dipende da:
- **contesto** sia del ricevente che del mittente
- **pragmatica** del mittente
Il contesto dipende essenzialmente dall'**esperienza**, e quindi della conoscenza del mondo, di entrambe le parti.
## Semantic Web
Il **Semantic Web** (Web Semantico) è un'estensione del Web tradizionale che mira a rendere i dati comprensibili non solo agli esseri umani, ma anche alle macchine. Il **Web of Data** (Web dei Dati) è un concetto correlato che si riferisce alla pubblicazione e collegamento di dati strutturati sul Web, facilitando l'integrazione e l'interoperabilità tra diverse fonti di dati.
Il web semantico utilizza metadati e **ontologie** (modelli formali che permettono di descrivere concetti, relazioni e regole di un determinato dominio di conoscenza in maniera tale da strutturare e dare significato ai dati) così che i dati possano essere elaborati automaticamente.
I suoi principi chiave sono:
- **significato esplicito**: il significato è chiaro e definito grazie all'utilizzo di standard predefiniti
- **interoperabilità**: le informazioni possono essere comprese e utilizzate da diversi sistemi
- **collegamento tra dati**
#### Tecnologie sottostanti
Per costruire il Semantic Web sono utilizzate una serie di tecnologie chiave, quali per esempio:
1. **RDF, Resource Description Framework**: modello utilizzato per descrivere le risorse sul web tramite triplette della forma *soggetto-predicato-oggetto*
2. **OWL, Web Ontology Language**: linguaggio per la definizione di ontologie, ossia modelli per la descrizione di classi, proprietà e relazioni tra entità. Ci permette infatti anche di definire regole logiche e gerarchiche (ad esempio, "cane è un animale")
3. **SPARQL**: linguaggio di interrogazione per i dati RDF, simile ad SQL per i database relazionali. Permette di estrarre informazioni da dataset RDF
#### Linked Open Data (LOD)
Linked Open Data sono set di dati RDF disponibili pubblicamente nel Web, identificati da un URI, a cui è possibile accedere attraverso HTTP e che sono collegati attraverso dei link RDF ad altri dataset.
## Ontologia in Computer Science
Le ontologie possono essere rappresentati attraverso classi, relazioni e istanze:
- le **classi** sono gruppi astratti, set o collezioni di oggetti e rappresentano i concetti dell'ontologia
- le classi sono caratterizzati dagli **attributi**, coppie nome-valore
- le classi possono essere in relazione con altre classi. Tali **relazioni** sono definite come attributi speciali i quali valori sono oggetti di altre classi o della classe stessa
- relazioni e attributi possono avere delle **regole**, ossia vincoli che determinano valori validi
- le **istanze** descrivono chi è presente all'interno di un'ontologia
## Integrazione dei concetti del Semantic Web in flask
Integrare il semantic web in Flask significa modellare i dati con ontologie, restituire i contenuti arricchiti semanticamente e utilizzare standard per garantire interoperabilità. I riferimenti alle ontologie si trovano nei file statici o nel codice che gestisce RDF e JSON-LD, rendendo i dati compatibili con il web semantico.
#### Sorgenti di dati e ontologie
1. Identificare le ontologie rilevanti (cercare ontologie già esistenti per il dominio della web app)
2. Crea o adatta le ontologie: se per il dominio dell'app non esistono ontologie, la si può creare con strumenti come ***Protégé*** e salvarla in OWL o RDF
3. Caricare le ontologie nel progetto: usa librerie Python per lavorare con ontologie e dati RDF
#### Rappresentazione semantica dei dati
1. Descrivere entità e risorse in formato RDF o JSON-LD
2. Restituisci i dati dall'API Flask in formato semantico
3. Aggiungi metadati RDF o JSON-LD alle risposte
#### Servire dati arricchiti semanticamente
1. Aggiungere dati strutturati alle pagine web: usa Flask per generare HTML che includano dati JSON-LD
2. Pubblicare dati RDF: oltre alle normali API REST, considera l'aggiunta di endpoint che restituiscano dati RDF

