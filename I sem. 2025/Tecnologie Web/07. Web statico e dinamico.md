## CGI
Nonostante la possibilità dell'utente di percorrere dinamicamente l'ipertesto, l'insieme dei contenuti è prefissato staticamente, in quanto le pagine sono preparate staticamente e non esistono contenuti composti dinamicamente in base all'interazione con l'utente.
Tale modello è ovviamente un modello semplice, potente, di facile implementazione, ma con diversi limiti.
La prima soluzione per la dinamicizzazione del web è il **CGI**, ***Common Gateway Interface***, uno standard utilizzato per interfacciare applicazioni esterne con Web Server. Un programma CGI può essere scritto in qualsiasi linguaggio (sia C, che script, che ibrido).
Le operazioni tramite interazione CGI avvengono nel seguente modo:
1. Il client invia al server la richiesta di eseguire un programma CGI con alcuni parametri e dati in ingresso
2. il server, attraverso l'interfaccia standard CGI, chiama il programma passandogli i parametri e i dati inviati dal client
3. il programma CGI rimanda al server i dati, dopo aver eseguito le operazioni necessarie, sempre tramite interfaccia CGI
4. il server invia al client i dati elaborati dal programma CGI tramite protocollo HTTP
Il programma CGI e il server comunicano in quattro modi:
- variabili di ambiente:
	- `REQUEST_METHOD`: metodo usato dalla form
	- `QUERY_STRING`: parte di URL che segue il "?"
	- `REMOTE_HOST`: host che invia la richiesta
	- `CONTENT_TYPE`: tipo MIME dell'informazione contenuta nel body della richiesta
	- `CONTENT_LENGTH`: lunghezza dei dati inviati
	- `HTTP_USER_AGENT`: nome e versione del browser
	- Tali variabili, nel caso di un CGI implementato in C, si può usare la funzione `getenv(nomeVariabileAmbiente)`
- parametri tramite command line (per la GET)
- standard input (per la POST)
- standard output
Il server, nel caso richiamiamo un URL del tipo L `www.dino.it/cgi-bin/cerca`, deve rendersi conto che deve aprire un programma CGI e non un HTML. Per questo, è necessario che:
- tutti i programmi CGI siano presenti in una sola directory
- nella configurazione del server deve essere specificato un path nel quale trovare i programmi CGI e l'identificatore che indica che è richiesta l'esecuzione di un programma CGI (di solito si usa `/cgi-bin/`).
#### Limitazioni
- Ogni volta che una CGI viene invocata, viene creato un nuovo processo, creando problemi prestazionali
- le CGI possono essere poco flessibili e creare problemi sotto il punto di vista dell'esperienza utente
- le CGI non forniscono adeguate protezioni contro vulnerabilità come attacchi di buffer overflow o injection
- ogni programma CGI deve ricreare una serie di parti comuni non condivise tra programmi lato server
Per ovviare a tale problema, la soluzione migliore è quella di creare un contenitore in cui far vivere tutte le funzioni server-side (interfacciamento col web browser, gestione del tempo di vita, interfacciamento con il database, gestione della sicurezza). Un ambiente di questo tipo prende il nome di **application server**.
Le tecnologie storicamente più diffuse per gli application server sono **.NET** e **Java J2EE**.
## Stato delle interazioni
L'interazione tra server e client può essere di due tipi:
- **stateful**: esiste uno stato dell'interazione, quindi l'n-esimo messaggio può essere messo in relazione all'n-1esimo
- **stateless**: non si tiene traccia dello stato e ogni messaggio è indipendente
Per quanto riguarda le applicazioni Web, è possibile classificare lo stato in:
- **stato di esecuzione**: è volatile, ma può essere mantenuto in memoria lato server attraverso uno o più oggetti
- **stato informativo persistente**: stato normalmente mantenuto in una struttura persistente come un database
- **stato di sessione**: la **sessione**  rappresenta lo stato associato ad una sequenza di pagine visualizzate dall'utente. Contiene quindi tutte le informazioni necessarie durante l'esecuzione, come informazioni di sistema e informazione di natura applicativa. Lo **scope** di sessione definisce **dove e per quanto tempo** un certo elemento (come i dati di sessione è accessibile o utilizzabile
Una sequenza di pagine di senso compiuto prende il nome di **conversazione**. Questa è univocamente definita dall'insieme delle pagine che la compongono e dall'insieme di interfacce I/O per la comunicazione tra queste.
Lo stato di sessione deve essere condiviso tra client e server ed è associato ad una o più conversazioni effettuate da un singolo utente. Ogni utente inoltre possiede il suo singolo stato.
La gestione dello stato può avvenire tramite **cookie** (lato cliente) o tramite uno stato sul server per ogni utente collegato.
## Architettura dei sistemi web
![](Images/Architettura%20sistemi%20web.png)
1. **Presentation layer**: è il livello che interagisce con l'utente, ovvero la parte di front-end. Si occupa di mostrare le informazioni e gestire l'input utente.
2. **Business logic layer**: è il cuore dell'applicazione, dove viene infatti eseguita la logica di business. Qui vengono elaborati dati ed eseguite operazioni di calcolo, validazione ecc. E' separato dal livello di presentazione ed è gestito da un application server.
3. **Data layer**: livello di gestione e memorizzazione dei dati in un database, che può ovviamente essere relazionale o non relazionale. Il livello di logica applicativa comunica con questo layer per leggere e scrivere dati.
Tali servizi possono risiedere sullo stesso HW o essere divisi su macchine separate (**distribuzione verticale dell'architettura**), cosa che permette di avere performance migliori.
Nel caso si replichi lo stesso servizio su diverse macchine si parla di **distribuzione orizzontale**, che permette migliori performance grazie ad una politica di bilanciamento del carico.