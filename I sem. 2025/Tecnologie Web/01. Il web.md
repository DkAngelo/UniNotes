L'inventore del web, e quindi del concetto di World Wide Web, è di Tim Berners-Lee nel 1989. Nasce come concetto di gestione di documenti statici disponibili su una rete in forma ipertestuale. Un protocollo semplice, con documenti statici riferiti attraverso _hyperlinks_ (protocolli FTP ecc.). L'idea di Web ha avuto un impatto rivoluzionario rispetto ad altri sistemi di condivisione deriva ovviamente dalla facilità di accesso alle informazioni.
Il primo sito web in assoluto è stato creato nel 1991, mentre nel 1993 il CERN rende pubblica la tecnologia alla base del web, così da permettere a chiunque di poterne creare altri. Questo fu un fattore molto decisivo per la costante e veloce espansione del web stesso, grazie alla crezione di ulteriori contenuti e servizi prima presenti solo in maniera fisica.

> **Il protocollo HTTP:** Implementato nel 1991 per la prima volta, si aggiorna nel '97 e nel '99, fino ad arrivare nell'HTTP/3 (tecnologie QUIC).

L'elemento principale del web è l'**ipertesto**, un insieme di documenti messi in relazione tra loro tramite _hyperlinks_. Tale struttura base in fondo non è assolutamente cambiata, ma è possibile avere anche documenti dinamici piuttosto che solamente statici.
I motori di ricerca ci permettono di individuare un nodo padre da cui cominciare il grafo delle nostre ricerche, caratterizzato da una lettura non lineare (posso arrivare a qualsiasi documento da qualsiasi altro documento, definendo così infiniti percorsi di lettura).
Quando oltre ai testi sono presenti anche altri tipi di dati, come video o foto, si parla di _ipermedia_.

L'idea **Memex**
Il concetto di ipertesto, e quindi di documenti collegati tra di loro, nasce prima del web come archivio elettronico di contenuti. Nel 1980 Tim Berners-Lee creò ENQUIRE, un database ipertestuale che funzionava più o meno come una wiki.
Lo stesso quindi ebbe l'idea di creare il **World Wide Web** in maniera tale da collegare l'ipertesto e la rete internet in maniera efficace.
I documenti, chiamate **pagine**, risiedono su server geograficamente distribuiti e costituiscono una ragnatela virtuale. Ogni pagina è costituita da più risorse, le quali possono trovarsi in luoghi geografici diversi, e permette di saltare ad un'altra pagina indipendentemente da dove questo si trovi. Tale azione viene chiamata _navigazione_.

## Elementi costitutivi del web
Avremo bisogno di:
- un meccanismo di localizzazione del documento
- un protocollo di accesso alle risorse presenti al suo interno
- un linguaggio per descrivere i documenti ipertestuali
- due elementi fisici: un server in grado di erogare le risorse richieste nei documenti, e un client in grado di rappresentare i documenti e di consentire la navigazione da un momento all'altro

> **Formula del web:** WWW = URL + HTTP + HTML

I client sono la parte attiva nel modello CLIENT/SERVER e sono detti Web Browser:
- Usano gli URL per identificare le risorse
- Utilizzano il protocollo HTTP per connettersi ai server
- Richiedono le pagine web ai server e ne visualizzano semplicemente il contenuto
I server invece sono detti Web (o HTTP) Server:
- Rispondono a richieste HTTP, interagendo con questo protocollo con i client
- Forniscono ai client le pagine web richieste
Questo tipo di interazione è aggiornata in tempo reale, diretta e dinamica, e quindi molto vantaggiosa.