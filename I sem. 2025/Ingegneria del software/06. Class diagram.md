 > *Lezione del 26/09/2024*

![](Images/Class%20diagram.png)
- Ogni classe è contenuta in un rettangolo diviso in tre parti:
	- **nome della classe**
	- **attributi**: proprietà strutturali della classe
	- **funzioni**: operazioni che devono essere gestite dalla classe
Le proprietà possono essere espresse attraverso gli attributi o le associazioni (le associazioni sono classe-classe. Ciò permette di dire che all'interno di una classe vi è una variabile che ha come tipo la classe associata)
Ogni attributo:
- può essere pubblico (`+`), privato (`-`), protetto (`~`) o default
- ha ovviamente un nome che lo rappresenta
- ha un tipo
- può avere un valore di default
- può avere una molteplicità
Il ***class diagram*** tuttavia necessita **SOLO** del nome. Il resto delle informazioni è facoltativo. Non indicare nell'UML la pubblicità o meno di un attributo, può rendere soggettiva l'interpretazione (e quindi interpretarlo come default o come possibilità di scegliere in maniera personale). Questo è dovuto anche al semplice fatto che l'UML rimane uno schema **descrittivo e non prescrittivo**, ossia rimane una rappresentazione solo approssimativa di ciò che deve essere (anche non obbligatoriamente) fatto nel progetto.

 > **N.B.** logicamente parlando, non aggiungere nulla nei getter e setter degli attributi significa non aggiungere nulla al mettere public al posto di private agli attributi. E' bene quindi usare private se nei getter e nei setter aggiungiamo controlli per esempio, anche se ormai sono diventati una convenzione.

**Associazioni:** sono linee continue, con una freccia che va da chi contiene a chi viene contenuto. Possono avere una molteplicità (n viene indicato con `*`, un numero fisso, oppure due numeri divisi da due punti per dare un massimo e un minimo numero di presenze). Ci indica se un elemento è singolo oppure una collezione (che però non viene specificata). Se non viene specificata una molteplicità, di default si assume pari ad 1.
Può essere anche specificato che l'attributo, se multiplo, deve mantenere un ordine (scrivendo `(ordered)`). Si può mettere una X nel punto di partenza per specificare che l'associazione è solo in un senso, ma è molto rara come rappresentazione.
L'associazione può essere anche bidirezionale.

---
 > *Lezione del 03/10/2024*

I metodi, chiamati **operazioni**, sono descritti nel seguente modo:
- Visibilità
- Nome
- Tipo di parametri
- Insieme di ritorno
- Final, abstract o altro
Solo il nome è obbligatorio, il resto è facoltativo. Constructor, getter e setter vengono inseriti di default all'interno delle classi, quindi non vengono aggiunti all'interno del Class Diagram.
Le **gerarchie** vengono indicate con frecce a testa vuota. E' possibile aggiungere delle note al Class Diagram, indicandolo con un rettangolo e una linea tratteggiata che collega tale rettangolo all'elemento commentato. Le **dipendenze** (chiama, crea, deriva, istanza ecc.) vengono indicate con delle frecce tratteggiate. E' un simbolo che viene usato con parsimonia all'interno del Class Diagram in quanto appesantisce il tutto.
l'OCL permette di specificare invarianze, pre-condizioni e post-condizioni.

---
 > *Lezione del 23/10/2024*
 
Esistono anche classi associate alle relazioni, chiamate **association class**. Vengono indicate come classi e collegate ad una relazione presente attraverso una linea tratteggiata. Non sono così frequenti e spesso vengono integrate all'interno dello schema attraverso una sorta di reificazione, in quanto altrimenti **non possono essere implementate in un codice Java**. Ci permettono di aggiungere attributi e ulteriori informazioni alla relazione a cui sono associate. 
**Es.**
![](Images/Pasted%20image%2020241026112004.png) ![](../Architetture%20dei%20calcolatori/Images/Pasted%20image%2020241026112023.png)

Una freccia con un rombo bianco all'inizio indica un'**aggregazione**, indicante qualcosa di più forte rispetto all'associazione, ma soltanto sotto il punto di vista logico ("si compone di"). Dal punto di vista implementativo infatti non cambia nulla (e quindi non viene usato quasi mai).
**Es.**
![](Images/Pasted%20image%2020241026112747.png)

Il rombo nero invece indica una **composizione**, una relazione che implica l'esistenza di uno dei due oggetti per far sì che esista anche l'altro presente all'interno della relazione.
![](Images/Pasted%20image%2020241026112953.png)
In questo caso per esempio, un punto esiste **solo se** esiste un cerchio o un poligono. Viceversa, se inserisco un punto devo inserire anche un cerchio o un poligono che lo contiene.

Anche nel class diagram le astrazioni vengono indicate con il corsivo o con la keyword {abstract}, così come per le interfacce esiste la keyword << interface >>