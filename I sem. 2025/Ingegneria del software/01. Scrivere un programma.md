 > *Lezione del 18/09/2024*
 
 > **Problema:** data una collezione di linee di testo, ordinale in ordine alfabetico e scrivile in un altro file.

Anche essendo un'idea di base molto semplice di per sé, non è possibile cominciare direttamente a scrivere il programma. Anche solo in una linea di testo simile, è possibile visualizzare requisiti mancanti (come il trattamento della punteggiatura, quali file sono richiesti all'interno del software ecc.). 
Le **specifiche** sono normalmente di due tipi:
- **funzionali:** cosa fa il software, cosa si aspetta l'utente
- **non funzionali:** come deve funzionare il software, e quindi come vengono implementati i precedenti requisiti.

| Funzionali                              | Non funzionali                                               |
| --------------------------------------- | ------------------------------------------------------------ |
| Ordine alfabetico                       | Tipo di algoritmo utilizzato per l'ordinamento               |
| Trattamento dei caratteri               | Linguaggio di programmazione                                 |
| Tipo di alfabeto                        | Requisiti di scheduling (tempi di preparazione del software) |
| Tipo di file in input e output          |                                                              |
| CLI (command line interface) oppure GUI |                                                              |
- **N.B.** Il linguaggio di programmazione utilizzato o la compatibilità con diversi dispositivi può essere sia un requisito funzionale che non funzionale, in base al fatto che venga richiesto o meno dall'utente
Per il riconoscimento delle specifiche bisogna di norma consultare il cliente attraverso chi di competenza, in quanto la fase di costruzione di requisiti è la fase più importante. Compiere un errore in questa fase potrebbe cambiare l'intera architettura del software.

 > **Verifica e validazione del software:** funziona senza errori e risponde alle specifiche dell'utente

Essendo impossibile internamente scoprire gli errori sulle specifiche del software, come ce ne accorgiamo? Il cliente infatti potrebbe essere spesso non disponibile a rispondere alle domande che gli poniamo in continuazione, ma potrebbe essere possibile (già in fase di costruzione dei primi requisiti) indire degli appuntamenti in determinati momenti dello sviluppo e creare dei moduli, implementando un modulo per volta (così da rendere possibile testing e sviluppo contemporaneamente). La progettazione di un software ha infatti bisogno di una continua e **indispensabile** interazione tra due parti.

Non tutti i requisiti hanno lo stesso livello di importanza, quindi spesso indicano o una necessità o qualcosa che si potrebbe eventualmente avere, e quindi sono negoziabili.
Dopo la progettazione si passa ad una fase di testing, divisa in:
- test di accettazione, fatto dal cliente, white box
- unit testing, fatto da un programmatore, black box

## Stima dell'impegno
Stimare l'impegno richiesto per creare un certo software è uno dei più importanti aspetti della progettazione del software, anche solo per una questione di costi.
La cosa più semplice per una stima del software è la possibilità di organizzarlo e dividerlo in parti. Nel nostro esempio:
- creo una classe per il sorting con tre metodi pubblici per lettura, scrittura e ordinamento
- l'algoritmo utilizzato è **_IndexOfLatest_**

|               | Ideal Time |
| ------------- | ---------- |
| IndexOfLatest | 30min      |
| Sort          | 10min      |
| Read          | 10min      |
| Write         | 10min      |
| GUI           | 1h         |
| Testing       | 30min      |
| Total         | 2h30       |
Molto spesso, nonostante lo scheduling, la stima fatta non viene rispettata e crea problemi con il clienti.

