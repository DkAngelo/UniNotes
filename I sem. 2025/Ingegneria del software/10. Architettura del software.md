 > *Lezione del 16/10/2024*

Per architettura del software si intende come questo viene concepito, strutturato, l'organizzazione fondamentale del sistema, come i componenti di alto livello sono messi in relazione tra loro.
**E' il progetto delle decisioni che devono essere discusse all'inizio del progetto, in quanto da queste dipenderà l'intero software.**
Alcuni dicono che l'architettura può essere misurata attraverso quattro valori:
- **caratteristiche**: requisiti non funzionali, aspetti che l'architettura mi deve assicurare
- **decisioni** architetturali: decisioni che hanno un impatto a lungo termine (ad esempio il tipo di interfaccia scelta). Sono anche conosciuti come *"-ilities"* (in quanto in inglese finiscono tutte per -ility)
- **componenti** logici: requisiti funzionali
- **stile** architetturale: com'è fisicamente fatto il software
 
 Il design è come le classi vengono realizzate, mentre l'architettura come vengono fisicamente collocate (integrano per esempio l'UML). Il design si basa sull'attuale implementazione, mentre l'architettura su un'implementazione a lungo termine. Il primo quindi prende decisioni  "tattiche", di corto periodo, da cui non dipendono altre decisioni, mentre la seconda decisioni "strategiche", a lungo termine.
## Caratteristiche architetturali
- **Dominio**: l'argomento di cui il software stesso si occupa
Le caratteristiche architetturale sono le caratteristiche importanti per la costruzione del software che si occupa del dominio definito. Hanno queste tre proprietà:
- non dipendenti dal dominio
- influenzanti come il software viene concepito
- critiche per il successo dell'applicazione
Sono caratteristiche **esplicite** se vengono specificate dal cliente, **implicite** se è il progettista a doverle sapere (ad esempio, questioni di sicurezza).
Sono di quattro tipi:
1. **Caratteristiche di processo**: riguardano il processo di sviluppo e come questo si interfaccia all'architettura del software. Sono la modularità, la testabilità, l'installabilità, l'estensibilità e quante cose possono essere usate in autonomia
2. **Caratteristiche strutturali**: riguardano la costruzione interna del software e sono la sicurezza, la manutenibilità, la portabilità, l'estensibilità e la localizzazione (quanto può essere localizzato per la lingua ecc.)
3. **Caratteristiche operazionali**: riguardano quelle caratteristiche di quando il software è attivo e sono la disponibilità, la ripristinabilità (quanto ci mette il software a tornare disponibile dopo un errore), la robustezza (quanto bene il nostro software reagisce agli errori), la performance, la sicurezza del sistema e la scalabilità (quanto funziona bene con basso e alto carico)
4. **Caratteristiche trasversali**: sicurezza, legalità, autenticazione e autorizzazione, privacy, accessibilità e usabilità
---
 > *Lezione del 23/10/2024*

Le motivazioni sono legate al fatto di voler definire e capire come funziona il software. Tali caratteristiche vengono definite quindi in base al dominio, alla nostra conoscenza e alle caratteristiche dell'impresa che lavora al software.
Si procede facendo una discussione sui tipi di implementazioni che si possono a scegliere, valutandone i pro e i contro, e si va a scegliere con il migliore *trade-off*, in base ad una delle metodologie scelte. Alla fine della discussione, non è tanto importante la soluzione scelta ma il **perché** l'abbiamo scelta. 
Si passa quindi alla parte **decisionale** dell'architettura. Per tenere traccia della decisione di utilizzano degli **ADRs**, ***Architectural decision records***, contenenti:
- titolo e numero
- stato (aperta ai commenti, proposta, accettata, rimpiazzata)
- contesto in cui viene presa la decisione
- la decisione stessa
- le conseguenze della decisione
- il modo in cui assicuriamo che tale decisione venga seguita (**governance**)
- eventuali note
## Componenti logici
I componenti logici sono definiti dall'architettura logica e dalla struttura fisica, ossia come i diversi componenti vengano realizzate e collocate all'interno del software. 
La struttura fisica deve garantire le **caratteristiche architetturali**. Nel caso non sia così, bisogna riprogettare il componente che non le rispetta.
Per identificare i componenti esistono due metodologie:
- **workflow approach**: guardiamo il workflow dell'applicazione, e quindi analizziamo ogni passo di quest'ultimo 
- **actor/action approach**: guardiamo ciò che fa ogni utilizzatore dell'applicazione.
Bisogna fare attenzione alle **entity trap**, ossia componenti che hanno troppe responsabilità.
## Stile architetturale
Gli stili architetturali sono ovviamente tanti, ma possono essere divise essenzialmente su due caratteristiche:
- numero di macchine su cui gira il software (monolite o distribuito). In un approccio monolitico non ho problemi di comunicazione in quanto tutti i componenti del software comunicati su una macchina unica (più efficiente ma più rigida), mentre un approccio distribuito garantisce una facile estensione del software (più affidabile e ma più fragile).
- dipendenza o meno dal dominio (applicazione tecnica o di dominio). 
![](Images/Pasted%20image%2020241026110949.png)
---
 > *Lezione del 24/10/2024*
 
Le applicazioni monolitiche sono solitamente più semplici, meno costose, più facilmente realizzabili, ma hanno problemi di scalabilità, evoluzione, affidabilità e *deployability*. 
Le applicazioni distribuite invece sono facilmente scalabili, modulabili, testabili e hanno migliore deployability e fault tolerance (se una parte del codice non funziona, il software continua comunque a funzionare), ma sono più lente, costose, difficili e meno "*debuggabili*".
Di solito si parte quindi con un sistema monolitico, per poi andare ad evolverlo nel caso sia necessario in un sistema distribuito.
## Layered
Sono architetture monolitiche partizionata sul punto di vista tecnico. E' una tecnica molto usata per la costruzione di siti web, grazie ad esempio al design pattern **Model-View-Controller** (la view crea l'intefaccia, con la quale l'utente interagisce; tali interazioni vengono gestite dal controller, che comunica con il model, il quale implementa il modello logico e applicativo). Nella seconda immagine possiamo vedere come tale logica viene plasmata sotto il punto di vista architetturale.
![](Images/Pasted%20image%2020241113184635.png) ![](Images/Pasted%20image%2020241113184715.png)
I layer sono costruiti attraverso dei pacchetti. Normalmente tali architetture sono **chiuse**, in quanto è possibile accedere ad ogni layer solo dal successivo o dal precedente. Non è possibile saltare dei passaggi, e questo è importante per una questione di indipendenza dei layer (cambiamenti che avvengono in un layer non impattano altri layer). Il dominio è spalmato nei tre livelli del sistema.
Tali architetture vengono utilizzate quando abbiamo software house con delle specializzazioni, quando vogliamo applicazioni facili da usare, oppure applicazioni con componenti fortemente separati tra di loro.
Son architetture facilmente realizzabili, con ottime performance, tecnicamente divise (e quindi facilmente riutilizzabili), veloci da realizzare e che lavorano bene con i dati. Tuttavia scalano poco, sono difficilmente testabili e se cambia qualcosa bisogna cambiare l'intera struttura.
## Modular monolithic
Simile alla precedente, ma partizionata sulla base del dominio. E' utile per l'appunto se abbiamo un team con specializzazioni nei riguardi un determinato dominio (economico, tecnico, aziendale ecc.) L'architettura è in questo caso parlante. Ogni dominio costituisce un pacchetto, che al suo interno è anch'esso diviso in base alle loro funzionalità.
Sono architetture più facili da capire ma più difficili da realizzare (sono più efficaci però per il cliente). Tale tipo di architettura però è facilmente suscettibile a duplicazioni del codice al suo interno. Ci ritroviamo quindi a dover condividere parti di codice tra i diversi domini (creando problemi dal punto di vista del mantenimento, a meno che non implementiamo delle interfacce, **evitando quindi un'accesso diretto**).
![](Images/Pasted%20image%2020241113191040.png)
Nonostante tale disaccoppiamento, e inevitabile che i dati utilizzati siano gli stessi tra i vari partizionamenti del dominio, il ché significa che si lavora con un database unico.

---
 > *Lezione del 30/10/2024*
## Microkernel
Un software microkernel è basato essenzialmente su due parti:
- un **kernel**, core dell'applicazione, che gestisce un insieme minimo di comandi
- dei **plug-in** che vengono aggiunti a questa serie di comandi, che permettono al kernel di funzionare aggiungendone per l'appunto funzionalità. Di solito implementano un'interfaccia
Dal punto di vista dei [07. Design Pattern](07.%20Design%20Pattern.md), il tutto può essere immaginato come un **command**. Di solito sono software monolitici, ma possono essere anche distribuiti. In alcune architetture i plug-in possono comunicare gli uni gli altri, ma questo potrebbe creare dei problemi. Per evitare questo, si cerca di far comunicare i plug-in attraverso il core, oppure di mantenerli indipendenti.
Il microkernel ha un registro che permette di tenere traccia dei plug-in installati e di quali stiamo utilizzando attualmente.
Tale tipo di struttura è facilmente personalizzabile, adattabile, semplice ed è molto facile da partizionare. Tuttavia, se il core cambia potrebbero dover cambiare tutti i plug-in installati e non è un'architettura molto veloce.
## Microservices
Ogni servizio è una parte di software che ha vita autonoma e risponde ad una determinata esigenza. Il prefisso **micro** non si riferisce molto alla dimensione stessa delle strutture singole, ma dal fatto che **fanno poche cose**. Ciò permette di tenere le funzionalità indipendenti tra di loro, facilitandone la gestione. Solitamente, **ogni microservizio ha il proprio database**. Se un servizio ha bisogno di dati di un altro servizio, lo interroga.
Per progettare dei microservizi bisogna capire cos'è per noi un servizio elementare, ed è il passaggio più complesso dell'architettura.
Ci sono delle forze che guidano questo processo:
- **forze di separazione**: se vogliamo garantire l'evolversi di diverse parti del codice, se vogliamo rendere i servizi il più singoli possibile, se vogliamo garantire la scalabilità o un miglior controllo ecc.
- **forze di unione**: se un'insieme di operazioni utilizza lo stesso tipo di dato, se per fare un'operazione dobbiamo utilizzare troppi microservizi
La ricetta giusta ovviamente non è ottenibile a priori, ma dipende dal tipo di applicazione da progettare.
Se microservizi possono condividere inoltre delle funzionalità, dovranno condividere uno stesso servizio (se cambia fa cambiare l'intera applicazione, è un'elemento relativamente critico) o una stessa libreria (sono più veloce, ma potrei contenere codice non necessario).
I microservizi possono comunicare tramite **orchestrazione** oppure **coreografia**:
- nel primo caso, il servizio è centralizzato, con un elemento che gestisce tutti i passaggi (controllore). E' possibile sempre sapere a che passaggio siamo, lo stato, ed è un tipo di workflow facilmente modificabile. Tuttavia la performance è bassa, il workflow di per se è poco scalabile
- nel secondo caso, ogni servizio chiama il successivo nella catena, senza il bisogno di un elemento centrale. Questo permette di mantenere un forte disaccoppiamento, una buona scalabilità e una velocità di risposta molto alta. Al contrario però, è difficile individuare lo stato del sistema, e quindi dove avvengono gli errori, ed è difficile tornare indietro.
I microservizi vengono utilizzati quando vogliamo garantire facile **manutenzione, testing, pubblicazione, evoluzione e scalabilità**.
## Event-driven architecture (EDA)
Sono architetture veloci scalabili e facilmente estendibili, dividendo il software in servizi che vengono eseguiti solo al manifestarsi di un evento. I servizi sono asincroni, quindi il software di per sé non si blocca nell'aspettare una risposta all'attivazione di un servizio, ma aspetta il verificarsi di un altro evento e attiva altri servizi indipendentemente da quelli attivi. Gli eventi si differenziano dai messaggi, in quanto i primi sono cose che succedono e alle quali cerco di dare una risposta, mentre i secondi sono azioni che bisogna eseguire nel sistema.
L'**evento iniziale** è l'evento che dà inizio a tutta la procedura, dando vita agli **eventi derivati**.
In questo tipo di strutture, gestire i database è abbastanza complicato, definendo però tre modi principali in cui possono essere gestiti:
- **database monolitici**: tutti gli eventi fanno riferimento a questo database
- **database partizionato per dominio**: avremo un database per ogni tipo di dato o evento, e quindi bisognerà disgregare l'applicazione e i dati in più database
- **database partizionato per servizio**: ogni evento ha il proprio database
Rispetto alla precedente struttura, le **EDA** hanno performance nettamente migliori. Gli eventi possono essere divisi su un **mediatore** (un evento gestisce tutti gli eventi) o su un **broker** (ogni evento conosce quello successivo).
---
 > *Lezione del 31/10/2024*
## Clean architecture
E' una tecnica utilizzata per vedere a cosa servono le architetture proposta nel 2017. vengono stabilite quindi delle regole per individuare l'architettura del software:
- è la forma che permette di facilitare lo sviluppo, la pubblicazione, il mantenimento e le operazioni nel tempo
- la strategia da mantenere è quella di ritardare il più possibile le scelte così da mantenere più opzioni possibili (mantenimento di una struttura più generica e adattabile possibile)

 >**Development**: se il software non si sviluppa facilmente non può essere realizzato in tempi brevi
 >**Deployment**: se il software non è facilmente installabile, difficilmente verrà usato
 >**Operation**: è la potenza che mettiamo per mantenere il software in attività, aspetto relativamente marginale per l'architettura
 >**Maintenance**: bisogna facilitare i cambiamenti del software, che sono assicurati. Bisogna cercare quindi quali sono i punti da cambiare, e se questi punti sono chiari, il costo della ricerca è minimo
 
Tutti i componenti dei sistemi software possono essere distribuiti in due tipologie: 
- **policy**: elementi di alto livello che racchiudono le business rules e le procedure
- **details**: elementi che permettono all'umano di interagire con le policy
Se teniamo i dettagli per ultimi sviluppiamo un software, come detto in precedenza, il più generico possibile. Una buona architettura deve rispettare la **legge di Conway**, per la quale un'organizzazione produce una struttura che rispecchia la tipologia di programmatori che ha al suo interno.
Per fare un'applicazione che ci permette di "decidere" il più in là possibile **decomponiamo** l'applicazione in due modi:
- **decomposizione a strati**: qualsiasi applicazione può essere suddivisa in strati (applicazioni layered), e sono divisioni dal punto di vista tecnico
- **decomposizione tramite use cases**: si fa andando a plasmare sugli strati orizzontali definiti in precedenza i requisiti individuati, in verticale
L'unione delle due decomposizioni individua dei componenti indipendenti. Strutturando l'applicazione in questo modo, si ottiene un software che massimizza la qualità per quanto riguarda l'architettura del software. Lo svantaggio di tale disaccoppiamento riguarda la duplicazione del codice.
Tali componenti implementano delle regole (azioni che devono essere eseguite e come vengono eseguite), e tali regole possono essere classificate sulla base di un livello, ossia **quanto sono distante dall'input dell'utente** (alto livello sono più lontane, basso livello sono più vicine). Le regole di basso livello cambiano più frequentemente rispetto a quelle di alto, e devono quindi dipendere da queste. Tra le varie regole, esistono delle regole che sono più in alto di tutte, ed esistono indipendentemente dall'implementazione del software. Fanno parte del dominio dell'applicazione e non cambiano mai; sono chiamate **entità**.
Il software può essere concepito concettualmente attraverso la seguente struttura:
![](Images/Pasted%20image%2020241109130225.png)
