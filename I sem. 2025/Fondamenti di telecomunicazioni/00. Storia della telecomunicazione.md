 > *Lezione 17/09/2024*

Telecomunicazione vuol dire "comunicare a distanza". Il primo metodo di comunicazione a distanza è stato il **telegrafo ottico**.
Storicamente noi partiamo con l'elaborazione dello stato elettrico (nel vuoto l'onda elettronica si propaga a circa 300.000km/s). Questo ha permesso la costruzione del **telegrafo di Morse** nel 1835, data che rappresenta l'avvento delle telecomunicazioni moderne, caratterizzato da diversi elementi:
- Utenti
- Fornitore di servizio
- Pagamento del servizio 
Questi primi tre aspetti sono alla base del network telecomunicativo, con i quali nascono i primi problemi di pianificazione e traffico.
Il primo mezzo trasmissivo sono stati ovviamente i cavi in rame, piccole bande a velocità bassissime per interconnettere utenti a due a due.
Una rete tuttavia è formata da un insieme di nodi e linee, e questo ci mette di fronte ad un problema di **commutazione**:
- store-and-forward
- protocolli (regole di dialogo)
- definizione di indirizzi per l'identificazione 
Le tecniche numeriche vennero imposte dalle limitazioni tecnologiche, ma ebbero un grandissimo successo economico:
- nascita della International Telecommunication Union, **ITU**, nel 1865 (ITUR, organo di standardizzazione delle modalità di comunicazione, e quindi dei protocolli)

## Avvento del telefono
L'invenzione venne brevettata da Meucci in maniera non omologata nel 1871, mentre da Graham Bell nel 1876. Tuttavia ne vengono riconosciuti i diritti a Meucci nel 2002. Esso permette l'intelligibilità della comunicazione vocale e il riconoscimento della voce. Tali segnali sono molto ricchi di informazioni, quindi molto più difficili da trasmettere.
Analogamente agli aspetti della rete telegrafica, ci ritroviamo gli aspetti di una rete telefonica:
- occupazione delle frequenza tra 0 e 4 kHz
- evoluzione mediante l'invenzione di un commutatore elettromeccanico di Strowger
- sistema radiomobile

## Comunicazioni radio
Guglielmo Marconi scopre la possibilità delle onde elettromagnetiche di superare gli ostacoli incontrati sul suo percorso e di poterle sfruttare per la comunicazione via radio. 
Tale scoperta non venne creduta fino alla sua emigrazione in Irlanda, Paese che finanziò i suoi studi in merito (**propagazione troposferica** dalla Cornovaglia a Terranova).
La prima applicazione fatta da Marconi è il **telegrafo senza fili**, utilizzato per trasferire segnali ovviamente telegrafici.

## Evoluzione delle telecomunicazioni
L'evoluzione è principalmente dovuta a:
- enable technologies
- driving application
ed è sostanzialmente la convergenza dovuta ai progressi ottenuti in diversi campi:
- progressi nell'elettronica 
 > Invenzione del transistor, legge di Moore, circolo virtuoso della microelettronica (quando una tecnica ha successo e si diffonde, crescita di mercato e calare dei costi si susseguono uno con l'altro, rendendo di difficile previsione il futuro di tale campo)
- evoluzione nei mezzi trasmissivi (miglioramento delle fibre ottiche)
- avvento del calcolatore
- sviluppo delle multimedialità

## Mezzi trasmissivi
#### Linee in rame
Attraversando una linea di trasmissione, un segnale subisce disturbi e dispersioni:
- **Attenuazione** $$A_{db}=\sqrt{f}\cdot L$$
Uno dei tipi di conduttori in rame sono i **cavi coassiali**, che hanno tutta una serie di caratteristiche di:
- **Impedenza**
$$Z_{\Omega}=75\Omega$$
Sullo stesso mezzo attualmente è possibile inviare più tipi di segnali, contemporaneamente, grazie alla **multiplazione a divisione di frequenza (FDM)**.

#### Fibra ottica
Il mezzo trasmissivo principe delle reti moderni è la **fibra ottica** (attenuazione pari a 2db/Km, e ci permette di avere molti meno nodi grazie ad un'amplificazione del segnale più alta)
#### Mezzo radio
Rispetto ai precedenti, è di natura diffusiva. Il problema principale riguarda la condivisione dello spettro, in quanto:
- fino a 3MHz (elevata lunghezza d'onda), sono trasmissioni di terra oppure con visibilità diretta
- fino a 30MHz (propagazione ionosferica)
- oltre (utilizzo dei ponti radio)
L'attenuazione dei radiocollegamenti cresce con legge polinomiale, con il quadrato della frequenza
---
 > *Lezione del 18/09/2024*
#### Radiocomunicazioni via satelliti
Il vantaggio è che, sostanzialmente, la diffusione è enorme, mentre il limite è che il tempo di ritardo del segnale è di circa mezzo secondo. Per la diffusione di un segnale è tollerabile, ma per quanto riguarda alcuni termini applicativi non lo è. Per questo sono stati mandati in orbita dei satelliti in media ordita o bassa orbita. Questi non sono geostazionari, quindi vi è il bisogno di creare delle *costellazioni di satelliti*.
Esempi di tali comunicazioni sono il GPS e la diffusione diretta da satellite.

#### Antenne
Sono trasduttori che convertono onde elettromagnetiche in segnali elettrici e viceversa.
Ogni segnale analogico deve essere convertito in digitale e riconvertito in analogico senza perdere informazioni. Si cercherà quindi di capire come tradurre più elementi insieme, e quindi come risolvere un problema di sincronizzazione.
## Tecniche numeriche nella commutazione
I nodi dovranno essere in grado di ricevere e trasmettere segnali numerici. L'avvento dell'elettronica ha consentito la trasformazione basata su matrici di connessione a divisione di tempo.
La prima rete che viene quindi definita è la ISDN (_Integrated Service Digital Network_):
- è una rete IDN
- ha interfacce standard unificate
- ha un unico accesso per l'utente a tutti i servizi
## Nascita dell'informatica
Solamente con l'avvento dell'elettronica è stato possibile creare grandi elaboratori. L'approccio all'informatica cambia graze al '90, con l'avvento dei PC, delle reti locali e del World Wide Web (informatica distribuita). Questo rese tutti gli utenti indipendenti, permettendo agli utenti ad accedere alle risorse in rete senza dover essere un tecnico.
Dopodiché c'è stata una fase di standardizzazione, cosa che ha mandato in crisi grandi costruttori come IBM.
Nel corso degli anni sono state definite le architetture che ci consentono, con le nostre applicazioni, di mettere in comunicazione i nostri dati con utenti remoti. Queste architetture utilizzano infrastrutture di reti (essenzialmente internet, moltitudine di reti interconnesse).
Per far comunicare i diversi calcolatori occorrono ovviamente dei **protocolli**. In una rete universale di successo, è stato possibile specificare:
- un'identificazione degli indirizzi di tipo universale
- un meccanismo di controllo delle informazioni
Uno degli organismi di standardizzazione, l'ISO (_international standard organization_), anche un po' prima dell'avvento dei PC, introdusse il progetto OSI (_open system interconnection_), così da definire dei sistemi aperti e utilizzabili da tutti. Questo consentì la diffusione della tecnologia e l'abbattimento dei costi.

## Internet
Il progetto ARPA, e quindi l'ARPANET, fu una delle prime rete di calcolatori, nata per situazioni essenzialmente di sicurezza, e cominciò a funzionare collegando 4 università dell'ovest. La crescita e la sua espansione geografica fu così esponenziale da renderla poi civile. L'ARPANET diventa infatti NFSNET (_National Science Foundation NETwork_), e si crea anche l'Internet Society per l'ingegnerizzazione di quest'ultima. 

## Multimedialità
Servizi multimediali: voce (chiamate), musica, video (televisioni)
Tali servizi creano scenari non totalmente prevedibili. Per quanto riguarda, abbiamo però elementi comuni:
- **terminali**: una rete è un sistema che permette lo scambio di informazioni tra terminali;
- **collegamenti**
Le linee di trasmissione numerica sono di due tipi, ma quelle affrontate nel corso sono quelle punto-punto. Tra le funzioni di rete studiate invece ci sarà la **trasmissione**, trasferimento fisico del segnale punto-punto o punto-molti punti. Le altre funzioni di rete sono la commutazione, la segnalazione e la gestione.
Le informazioni che vengono trasferite sono, storicamente, o **informazioni della voce** (*commutazione di circuito*, rete telefonica) o **messaggi** (*rete telegrafica o di calcolatori*).