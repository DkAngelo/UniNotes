 > **Calcolatore elettronico (o elaboratore)**
 > **Calcolatore quantistico**
 > **Cervello**

Questi sono i tre grandi calcolatori presenti all'interno della vita umana. Conoscere l'architettura dei calcolatori ci permette di capire cosa c'è all'interno di ciò che utilizziamo, così da poterlo utilizzare al meglio e in un futuro poterli anche migliorare.
Un calcolatore elettronico è definito come **un sistema digitale di elaborazione dell'informazione, programmabile e general-purpose**. 
- **Sistema:** è un qualsiasi oggetto di studio che, pur essendo costituito da diversi elementi interconnessi e interagenti tra di loro o l'ambiente esterno, reagisce o evolve come un elemento unitario con proprie leggi generali. Ogni sistema ha una sua organizzazione e struttura: **architettura**.

## Descrizione di un sistema
Abbiamo tre modi per descrivere un sistema:
- **funzionale (behavioural):** descrizione dell'input, dell'output e delle funzioni del sistema e della relazione presente tra ingresso ed uscita
- **strutturale (architetturale):** descrive com'è fatto il sistema in termini di elementi primitivi che lo compongono e della loro organizzazione
- **descrizione fisica o implementazione:** descrive l'effettiva realizzazione dell'istanza, indicando i componenti impiegati e le loro interconnessioni
Quando si parla di livelli di astrazione significa utilizzare tutti i dettagli utili per comprenderne in dettaglio funzionamento o struttura ad uno specifico livello di studio, ignorando quelli superiori o inferiori, e definendo interfacce per passare a queste ultime.

## Analisi e sintesi
- **Analisi:** processo che ci permette di partire dalla descrizione strutturale di un sistema per crearne la descrizione funzionale
- **Sintesi:** progettazione vera e propria; a partire da una descrizione funzionale andiamo a progettare e simulare il sistema, fino ad arrivare alla descrizione strutturale
**IMPORTANTE:** l'analisi è univoca, mentre la sintesi no. Vengono infatti considerate nella sintesi un sacco di variabili che portano a diversi tipi di progettazione.
Progettare un calcolatore significa *modellare e ottenere la sintesi dei suoi componenti e delle interconnessioni tra i componenti (hardware e software) per ottenere una specifica funzionalità*.

## Concetto di architettura dei calcolatori
Dipende dal livello di astrazione a cui ci si pone, ma in generale l'architettura dei calcolatori è ***il modello che, data la descrizione funzionale ad uno specifico livello di astrazione, ne definisce la struttura e la organizzazione delle parti***. Il livello di astrazione dell'architettura dei calcolatori è quello del programmatore di basso livello (o ancora meglio, del compilatore), lavorando solitamente in _assembly_.

Un sistema di elaborazione ha quindi una propria descrizione funzionale: ***un calcolatore è un sistema digitale di elaborazione capace di interpretare ed eseguire programmi (sequenze di istruzioni) memorizzati, elaborare***
E' un sistema digitale che dal punto di vista funzionale quindi fa quattro cose:
- deve saper gestire delle istruzioni (in quanto è programmabile), come interpretare, memorizzare, recuperare, controllare, lavorare sui dati ecc.;
- elaborare dei dati: i dati binari vengono elaborati dalla ALU e da alcune altre unità (unità floating point) 
- operazioni di memorizzazione (load and store)
- operazioni di trasferimento dei dati (input/output)

**Schema funzionale di un calcolatore**
![](Images/{5E5CA980-1543-4B56-A709-CD24BD72357E}.png)

Il calcolatore, dal punto di vista di una descrizione strutturale, è un insieme composto da tre elementi:
- un'unità di elaborazione dei dati (_datapath_) e unità di controllo, costituenti il **processore (o CPU, Central Processing Unit)**
- una memoria
- un'unità di input e un'unità di output 
Vi è inoltre una parte che collega le tre parti, costituita da una o più _bus_.
Tuttavia il calcolatore, aldilà di una struttura hardware, è composta anche di una struttura software, senza la quale non funzionerebbe, divisa in software **di base** e **applicativo**. Dal punto di vista logico, hardware e software sono equivalenti, a secondo del livello di astrazione a cui ci poniamo.

**Schema strutturale di un calcolatore**
![](Images/Pasted%20image%2020240916163543.png)
## Livelli di astrazione
Sia l'hardware che i software hanno dei livelli.
- Parte Software, dal più superficiale:
	- Software applicativo
	- Software di sistema
	- Software di base e hardware
- Parte Hardware, dal meno superficiale:
	- Livello dei circuiti
	- Livello delle reti logiche
	- Livello RTL 
	- Livello di sistema

**Livelli di astrazione software**
![](Images/{1476D674-257E-4318-A0FB-7A584E6FA04A}.png)
**Livelli di astrazione hardware**
![](Images/{3EA7BE11-662E-468D-BEC2-F37861718C65}.png)

## Hardware Description Language
I linguaggi HDL (_hardware description language_) ci permettono di descrivere, in modo sia funzionale che architetturale, un sistema anche a livello di RTL (principalmente VHDL e Verilog). Esiste anche il SystemC, utilizzato a livello di sistema soprattutto per modelli a livello transazionale e comportamentale. Tale linguaggio verifica sia dal punto di vista sintattico che dal punto di vista simulativo quello che viene descritto, passando così da codice a sistemi a livello RTL e poi ad ASIC e FPGA (_field programmable gate arrays_, circuiti elettronici già pronti con all'interno matrici elementari di gate che permettono la programmazione).
Tali linguaggi ci permettono quindi di passare da un livello di astrazione all'altro.

## Livelli tra hardware e software per il calcolatore
- **Livello di mircro-architettura:** è il livello più importante, in quanto definisce come viene fatta, a livello di blocchi logici, una CPU. E' descritto come RTL o come sistema.
L'RTL è un linguaggio formale che ci permette di capire quali operazioni sta eseguendo la nostra CPU:

**Esempio di RTL nella microarchitettura**
![](Images/{0A47B9F4-4FE5-4219-83AB-13E427E1D54B}.png)
1. Operazione di scrittura in memoria
2. Operazione di scrittura in un registro interno

 > **Altro esempio**: assegnamento di un valore alla variabile var1
```
MDR <- 5
MAR <- var1
M[MAR] <- MDR
```

- **Livello Instruction Set Architecture (ISA) o livello di linguaggio macchina:** è il livello che definisce l'architettura delle CPU e, di conseguenza, ciò che il compilatore può svolgere. Ogni produttore ha un manuale della CPU e del proprio linguaggio macchina implementato nell'ISA. 

**Linguaggio macchina per una somma in C**
![](Images/Pasted%20image%2020240916164117.png)
## Dati digitali
- **Dati:** elementi impiegati per produrre un lavoro o compito determinato (numeri, lettere, valori grafici, audio, video)
- **Segnali:** rappresentazioni fisiche che possono essere trasformate in digitali tramite convertitori
I dati quindi possono essere digitali di per sé oppure trasformati in digitali. Attualmente si parla anche di dati _multimediali_ (diversi mezzi di fruizione dei dati) o _multimodali_ (dati rappresentati in diversi modi)
I segnali analogici assumono un infinito di valori all'interno di un dato intervallo, mentre quelli digitali assumono un numero finito di valori. I segnali diventano per noi dati multimodali e multimediali. Un segnale si dice _binario_ se può assumere solo due valori e si dice **bit**. Le variabili binarie sono variabili definite da configurazioni binarie di n bit, ossia stringhe di n cifre binarie 1  e 0. Una configurazione a 8 bit si dice **byte**.

## Esempi di codifiche
![](Images/Pasted%20image%2020240916164400.png)
![](Images/{783A0CD4-A4BE-492F-AE61-E9FB33BB0372}.png)
## Unità di misura
![](Images/{30B593BF-8357-4A27-A2E3-EAD426B05C4B}.png)
![](Images/{BD8E29C0-9E45-4775-BE4C-35A0A0CE5FD2}.png)