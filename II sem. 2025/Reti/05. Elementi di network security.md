 > *Lezione del 07/05/2025*

Sicurezza vuol dire tante cose, ma in generale si parla di controllo degli accessi, integralità dei dati ecc. Questi hanno a che fare con i permessi dei file, autenticazione ecc. Parlare solo di sicurezza delle reti è poco ma è pur sempre qualcosa.
Parlando di reti si parla dello stack TPC/IP, quindi a quale livello si potrebbe immettere dei sistemi di sicurezza? La risposta vera è a tutti, in quanto per ogni livello esiste un qualcosa per migliorare la sicurezza del sistema. 
Tutte le contromisure messi a livelli molto bassi dello stack vengono ovviamente ereditate dai livelli superiori, e questo è molto vantaggioso. Tuttavia, lavorando a basso livello, avrò informazioni troppo generiche, mentre lavorando ad alto livello posso avere dei controlli molto più specifici, a costo che se voglio supportare tanti protocolli devo conoscerli uno per uno. Questa cosa è molto costosa dal punto di vista computazionale. 
Per questo non ci si appoggia ad un singolo livello di difesa: questo concetto viene definito ***defence in depth***.
Per avere una rete sicura si parte principalmente da due principi che si applicano a tutti i livelli:
- **Segmentazione**: voglio prendere le risorse fisiche e logiche e partizionarle (non voglio che siano mantenute in uno spazio uniforme senza la possibilità di suddividerli);
- **Segregazione**: dopo aver definito delle politiche di segmentazione, devo avere delle politiche di controllo per definire chi può entrare ai diversi segmenti.
Alcune attività di segmentazione nascono ancor prima della sicurezza informatica, come:
- VLAN:
	- separano i domini di broadcast
- NAT (*Network Address Translation*)
	- le NAT nascono perché il numero di dispositivi da avere in rete era maggiore rispetto al numero di indirizzi IP disponibili. 
	  Nella grande maggioranza dei casi non ho bisogno di accedere ad IP pubblici. Per risolvere questa cosa si dividono host di tre tipologie:
		- host che non accedono ad internet e possono essere acceduti solo attraverso la LAN
		- La grande maggioranza dei sistemi vuole un accesso parziale, in quanto non erogano servizi ma voglio poter navigare (funzionano solo da client)
		- se non ci sono indirizzi privati l'unica cosa che posso fare è dargli un'indirizzo pubblico.
	Per non dare indirizzi IP a sistemi di cui non ne avevano bisogno, nascono gli ***indirizzi IP non routable***: i router nella rete pubblica che ricevono pacchetti da indirizzi *non routable* rifiutano tali pacchetti
I **Firewall** invece nascono proprio per motivi di sicurezza.
# Network Address Translation
Le NAT nascono perché il numero di dispositivi da avere in rete era maggiore rispetto al numero di indirizzi IP disponibili. 
Nella grande maggioranza dei casi non ho bisogno di accedere ad IP pubblici. Per risolvere questa cosa si dividono host di tre tipologie:
- host che non accedono ad internet e possono essere acceduti solo attraverso la LAN
- La grande maggioranza dei sistemi vuole un accesso parziale, in quanto non erogano servizi ma voglio poter navigare (funzionano solo da client)
- se non ci sono indirizzi privati l'unica cosa che posso fare è dargli un'indirizzo pubblico.
Per non dare indirizzi IP a sistemi di cui non ne avevano bisogno, nascono gli ***indirizzi IP non routable***: i router nella rete pubblica che ricevono pacchetti da indirizzi *non routable* rifiutano tali pacchetti. Tali IP quindi possono essere utilizzabili all'interno di una rete privata e hanno validità solo al loro interno, quindi non ho problemi di unicità mondiale
![](Images/Pasted%20image%2020250507124750.png)
- Gli indirizzi comunemente più utilizzati sono gli ultimi, quelli della classe C.
Almeno nel router di *bording* della rete privata deve avere un indirizzo pubblico configurato:
![](Images/Pasted%20image%2020250507125258.png)
I NAT garantiscono piena trasparenza per i dispositivi coinvolti nella comunicazione, e dal punto di vista economico mi permettono di risparmiare, garantendo di avere molti host su con veramente pochi IP pubblici. Dal punto di vista della sicurezza informatica, non permette l'accesso da esterni. E' comune avere sullo stesso dispositivo routing, NAT, switch e un access point.
#### Come funziona il NAT
![](Images/Pasted%20image%2020250507130108.png)
- il router avrà anche un indirizzo privato, quale per esempio `10.0.0.5`. Il router riceve in ingresso il pacchetto con l'indirizzo IP del mittente privato, e lo scambia con il suo indirizzo pubblico prima di inoltrarlo sull'internet. Quando un pacchetto arriva al router, il router deve capire che il pacchetto non è indirizzato a lui ma a qualcuno all'interno della rete privata, quindi fa di nuovo *natting* e lo invia a chi di dovere. 
Le tecnologie di NAT vengono spesso chiamate anche di PAT, *port address translation*, in quanto quando vengono utilizzati protocolli del layer di trasporto si ha bisogno di cambiare anche le porte.
#### Dynamic e static binding
Per ricordarsi che un pacchetto è stato tradotto il router deve mantenere un'informazione di stato sul traffico che osserva. Per fare queste associazioni e ricordarsele si usano:
- **dynamic binding**
	- il router fa tutto da solo, senza qualcuno dietro a doverlo configurare. Sulla base del traffico che vede decide quali indirizzi utilizzare per la traduzione e come tradurli una volta che gli arriva traffico
- **static binding**
	- è quello che solitamente viene chiamato **port forwarding** ed è una configurazione manuale
Spesso i router utilizzano entrambi.
![](Images/Pasted%20image%2020250507131026.png)
- Nel dynamic binding quando il router riceve un pacchetto di SYN, il router di NAT salva porta e indirizzo sorgente nella sua tabella e lo assegna ad un numero di porta libero. Fin quando quella connessione sarà viva, quella porta sarà occupata. Nel momento in cui il server risponde, il router di NAT vede se ha una corrispondenza tra le porte contenute nella tabella e quella del pacchetto ricevuto; se ne ha cambia l'indirizzo di destinazione del pacchetto e lo inoltra.
Il binding statico serve principalmente quando vogliamo erogare un servizio su internet, e quindi rendere raggiungibili host privati dall'esterno:
![](Images/Pasted%20image%2020250507132259.png)
#### Svantaggi
- distrugge il fatto che le connessioni IP sono di tipo stateless e end-to-end
- Protocolli che non fanno riferimento ad un sistema client/server e utilizzano indirizzo IP e numero di porta per mandare informazioni fanno problemi
- in alcuni casi è necessario anche modificare i dati nel payload per mantenere la coerenza della connessione, e il router non riesce a farlo
# Firewall
Firewall, in inglese, significa "porta tagliafuoco", ossia una parete fatta in modo che l'incendo non si propaghi dall'altra parte. Un firewall in Internet fa in modo che il traffico malevolo dell'Internet non si propaghi nella mia rete. 
**E' un dispositivo che si interpone tra due dispositivi o reti con politiche di sicurezza diverse.** E' un tipico esempio di sicurezza perimetrale.
- Il firewall deve essere l'unico punto di contatto tra le due reti
- il firewall deve filtrare il traffico basandosi su delle politiche di sicurezza
- il firewall deve essere un sistema sicuro e deve essere costantemente monitorato
Il firewall tuttavia non funziona di per sé, ma bisogna che:
- qualcuno definisca le politiche di sicurezza di alto livello
- dopodiché che qualcuno le traduca in maniera tale che siano capibili dal firewall (di solito *Access Control List*, ACL)
- infine che qualcuno implementi tali ACL all'interno del firewall
Il firewall hanno un sistema operativo e delle applicazioni e devono essere aggiornati, altrimenti è possibile sfruttarne le vulnerabilità, e deve spesso essere assicurato con un sistema di autenticazione (non tutti possono accedervi e modificare le regole di filtraggio degli accessi).
A livello di politiche di sicurezza dei firewall, esistono due tipi di impostazioni di default:
- **accesso per default**: fai passare tutto tranne ciò che viene specificato all'interno delle regole; all'accensione è completamente trasparente
- **blocca per default**: fai passare solo ciò che ti dico attraverso le mie regole, altrimenti blocca tutto.
Ci sono alcuni casi in cui è difficile utilizzare una politica di blocco, in quanto va a confliggere con il concetto di funzionalità, ma è quella che viene usata maggiormente.
### Tassonomia dei firewall
![](Images/Pasted%20image%2020250507134905.png)
I firewall possono essere distinti:
- **a livello di esecuzione**:
	- kernel level: si preferisce per quelli che lavorano a basso livello
	- user space level: si preferisce per quelli che lavorano con l'application layer (*proxy firewall*)
- **in base alla copertura del firewall**:
	- personale: proteggono un singolo host
	- aziendale: proteggono degli interi segmenti di rete
- **in base all'implementazione**:
	- hardware
	- software (*IPTables*): costa molto meno e per reti a traffico sufficientemente basso è ottimo
- **in base a cosa fa**:
	- **filtro di pacchetto**: fa controlli generici ereditati da tutti i livelli dello stack
	- firewall di livello applicativo (***application gateway***): analizza comandi e parametri a livello applicativo, e prima di decidere cosa fare, potrebbe cambiare le informazioni in uscita e in arrivo
---
 > *Lezione del 09/05/2025*
# Packet filters
Sono i firewall un po' più semplici a livello enterprise proprio perché lavorano solo sui pacchetti. In linea di principio, lavora in base agli header di livello 2, 3 e 4. Sulla base di tale informazioni andremo infatti a scrivere delle regole per vedere quali pacchetti possono passare e quali no, così da applicare la policy di sicurezza aziendale.
Esistono due tipi di pacchetti di filtro:
- **static packet filter**: il firewall viene configurato con una serie di regole statiche, non trasformate dinamicamente dal firewall in base al traffico che vede in rete; decide se un pacchetto passa o meno solo sulla base di tali informazioni. Tale approccio non si presta bene però come firewall sicuro.
- **dynamic packet filter**: vengono configurati dall'amministratore, ma analizzano anche il contesto del traffico di rete; le informazioni di stato aiutano il firewall a contestualizzare le regole descritte dall'amministratore.
#### Static packet filter
Normalmente al firewall si dà una ACL, una lista di regole che mi dice cosa può passare e cosa no. Ogni regola è composta da due parti:
- la prima parte descrive i pacchetti ai quali questa regola deve essere applicata
- la seconda parte mi indica l'azione da fare sui pacchetti che corrispondono alla descrizione. Tali azioni, in linea di principio, sono:
	- accept: autorizzo il passaggio del pacchetto
	- reject: scarta il pacchetto corrispondente alla descrizione, deallocandolo dal kernel, e notifica il mittente che la comunicazione dello stesso non è andata a buon fine
	- drop: scarta i pacchetti come l'azione precedente, ma il pacchetto smette di esistere silenziosamente, senza notificare il mittente
	- log: quando si imposta una regola di dominio e si vuole rendere evidenti i pacchetti filtrati, si usa questo comando prima di scrivere una regola di drop o reject (utilizzato spesso per testare che la regola descritta sia effettivamente quella che vogliamo).
Gli static packet filter sono molto leggeri a livello computazionale e sono di facile implementazione. Il costo computazionale è fisso e facilmente parallelizzabile, quindi si adatta facilmente ad un approccio scalare. Tuttavia, per garantire delle comunicazioni bidirezionali devo per forza esporre il mio firewall a delle vulnerabilità.
#### Stateful packet filter
Anche in quelli dinamici ci sono effettivamente delle regole che vengono inserite, ma non sono quelle che vengono utilizzate davvero. Quelle davvero utilizzate sono create dal firewall sulla base di queste e sulla base del traffico in rete. Implica che ci sia un tracciamento degli stati.

 > Osserva un completo three-way handshake: sa che c'è una connessione aperta tra un IP sorgente destinazione, porte sorgente e destinazione ecc.
 > Il mio firewall tiene conto di tutte le connessioni aperte in una tabella, togliendole quando la connessione si chiude. Se per esempio le porte della connessione sono 80 e 443, accetto i pacchetti che trafficano solo su una connessione che è stata inizialmente aperta da uno dei miei client, altrimenti li rifiuto. Quando la connessione termina, tale regola viene eliminata e non si accetta più nulla.

Questi firewall quindi mi consentono di essere molto più preciso, pagando:
- un costo computazionale molto alto
- una difficile parallelizzazione del firewall
- una difficile gestione dei protocolli che non utilizzano un paradigma client/server
In una connessione FTP, per esempio, ci sono due connessioni attive, l'una dipendente dall'altra:
![](Images/Pasted%20image%2020250509114747.png)
Questa cosa si risolve aggiungendo un interesse a livello applicativo: devo andare a dire al firewall che deve andare a dare un'occhiata al payload, per esempio, quando ci sono connessioni FTP; così facendo, il firewall sarà in grado di prendere la porta indicata dal comando `PORT` e di accettare pacchetti rivolti verso quella porta.
Il peso computazionale del firewall si alza veramente di molto, ma è l'unica soluzione per quanto riguarda diversi protocolli applicativi relativamente famosi.