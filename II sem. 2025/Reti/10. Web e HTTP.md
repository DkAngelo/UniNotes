 > *Lezione del 30/05/2025*

L'HTTP è il protocollo di base utilizzato per accedere a risorse web. Il web come idea nasce nel 1989 da Tim Berners-Lee.
Gli ingredienti principali del web sono:
- stack di protocolli TCP/IP
- DNS
- paradigma client-server
Con il web vengono introdotti anche lo standard URL, HTML e HTTP stesso.
# Resource Naming
Attualmente viene utilizzato, per identificare un contenuto, il cosiddetto URL, Uniform Resource Locator, ma ai tempi questa era solo una delle soluzioni utilizzate per l'identificazione.
C'erano infatti tre differenti soluzioni per il concetto di URI, Uniform Resource Identifier:
- URL, locator, identifica la risorsa attraverso la sua **posizione** all'interno del server
- URN, name, identifica la risorsa attraverso il suo **nome univoco**
- URC, characteristics, identifica la risorsa attraverso i suoi attributi
Un URL ha il seguente schema:
```
schema://host.domain/pathname
```
La prima parte serve al mio browser per capire come fare ad accedere alla risorsa identificata da tale URL. La seconda parte indica il nome del server, mentre l'ultima mi serve per identificare una risorsa all'interno di quel determinato server. Questo quindi non deve essere per forza un pathname, ma nel caso più semplice è un sotto albero del file system a partire dalla radice.
# Resource Request HTTP
![](Images/Pasted%20image%2020250614173223.png)
# Resource Request HTTPS
![](Images/Pasted%20image%2020250614173253.png)

---
# HTML
Riferisciti a [05. HTML - Hypertext Markup Language](../../I%20sem.%202025/Tecnologie%20Web/05.%20HTML%20-%20Hypertext%20Markup%20Language.md).

---
# HTTP
Il protocollo HTTP è un protocollo **stateless**: tante richieste HTTP diverse non sono collegate l'una con l'altra, nonostante magari provengano dalla stessa persona. Non mantiene un concetto di sessione.
Una richiesta HTTP è fatta ovviamente da un header e un corpo. La prima riga di una richiesta inoltre viene chiamata **request line**, che descrive effettivamente qual è la richiesta che stiamo effettuando.
La richiesta presenta diversi metodi, quali ad esempio GET, POST ecc., dipendenti anche dalla versione HTTP che stiamo utilizzando
![](Images/Pasted%20image%2020250614173753.png)
#### Header request HTTP
- **Connection**: serve a dire per quanto tempo deve rimanere aperta la connessione TCP
- **User-Agent**: una descrizione del software utilizzato per la richiesta
- **Accept**: dice i tipi di contenuti accettati come risposta
- **Accept-Encoding**: descrive i tipi di encoding accettati
 - **Accept-Language**: tipi di lingua preferiti dal browser
 - **If-Modified-Since**: permette di fare richieste condizionali
 
 Anche le risposte contengono header e body. La prima riga viene chiamata invece **response status line**, la quale ribadisce la versione del protocollo e contiene un codice di tre cifre e una breve descrizione testuale (ad esempio 200 OK). ([Codici di stato](Files/Codici%20di%20stato.md))
#### Header response
Aldilà di alcuni header uguali a quelli della richiesta, abbiamo ad esempio:
- **Date**: timestamp della risposta
- **Accept-Ranges**: permette di notificare al client che il server accetta richieste parziali
### Versioni
- **0.9**: unico metodo supportato era il GET e aveva connessioni non persistenti, creando una nuova connessione TCP ad ogni richiesta HTTP
- **1.0**: estensione della precedente, con connessioni non persistenti ma introduzione di tanti nuovi metodi
- **1.1**: introduce le connessioni persistenti, mantenendo una connessione TCP per fare diverse richieste tra client e server (header **Connection** con valore **keep-alive**) e il concetto di *request pipelining*, permettendo di inviare diverse richieste prima di ricevere risposta a queste. Questo permette di evitare la ripetizione del TCP slow start e del TCP three-way handshake, navigando in maniera più efficiente. Ad oggi è la versione più usata.
- **2.0**: attualmente è supportato solo da un terzo dei server. Non è un protocollo puramente testuale ma binario, quindi ancora più efficiente. Supporta la *server push* e la compressione degli header. Supporta inoltre il multiplexing, permettendo di ricevere le risposte dal server anche in disordine.
- **3.0**: anche questo è supportato solo da un terzo dei server e cambia protocollo di base, utilizzando UDP e non TCP. Le richieste vengono gestite non più dal livello TCP ma dal livello applicativo, garantendo il massimo della velocità possibile per quanto riguarda il trasporto dei pacchetti. Lato server posso ricevere quindi richieste tante richieste contemporaneamente e da diversi client allo stesso momento. I server quindi gestiscono le richieste **in parallelo**.
![](Images/Pasted%20image%2020250614183514.png)
![](Images/Pasted%20image%2020250614183938.png)

Gli approcci dei framework moderni non usano neanche multithreading, ma abbiamo un solo processo e un solo thread. I framework sono **event driven**: ogni fase di parsing della richiesta è una funzione, la ricezione di una richiesta è un evento e la fine di una funzione è un evento che può mandare a sua volta in esecuzione altre funzione. Questo mi permette di avere le prestazioni più elevate possibili.
#### Richieste condizionali
Altra cosa che posso fare per migliorare le prestazioni è attraverso la **cache** al lato server, per la quale mantengo delle risorse richieste per un determinato tempo all'interno di una memoria in maniera tale che se vengono richieste di nuovo posso mandarle al client senza doverle riscaricare. Per evitare l'obsolescenza delle cache posso utilizzare dei metodi che mi permettono di fare richieste in modo condizionale

---
 > *Lezione del 04/06/2025*

# Dynamic Web
#### HTTP session and cookies
Il concetto di sessione diventa molto importante per esempio per situazioni di autenticazione (così da non autenticarsi ulteriormente), quindi bisogna far capire in qualche modo al server che deve ricordarsi che alcune richieste fanno parte di una sessione.
Per fare questo, si utilizzano gli header di risposta e richiesta. Il sito web che vuole comunicare con noi crea un cosiddetto *Set-cookie*, generando e inviando un valore alfanumerico del cookie al client. Il client ripeterà quel valore in tutte le richieste che farà successivamente, facendo riconoscere al server che le richieste arrivano da una sessione con quel cookie specifico.
#### Web dinamico
Il web nasce per servire risorse statiche. In realtà però, nel tempo quasi tutte le applicazioni web sono dinamiche o hanno qualche elemento di dinamicità. Vale a dire che una risorsa richiesta causa l'esecuzione di qualcosa a lato server, il quale risultato corrisponde alla pagina visualizzata. Tale risultato sarà variabile, che sia in base al contesto o in base a dei parametri immessi dal client. Dal punto di vista dell'utente tale sistema è totalmente **trasparente**, in quanto non cambia nulla sotto il punto di vista della sua esperienza.
Esistono 4 livelli logici di un servizio web:
- **user interface**: quello che l'utente vede
- **presentation logic**: cosa succede quando l'utente interagisce con l'interfaccia
- **application logic**: cosa faccio con le richieste in arrivo
- **data logic**: mi dice come vengono gestiti i dati 
I livelli logici non corrispondono necessariamente ai livelli software o hardware.
Tutti i livelli possono essere implementati in una sola macchina oppure estendendo sia verticalmente che orizzontalmente. Al giorno d'oggi, si decide di spostare parte della logica di presentazione nel browser. Questo perché se l'interazione non causa una richiesta che viene gestita da un server molto lontano ma viene eseguita localmente, il sito sembra più responsivo interattivo e veloce.
In generale quindi, la presentation logic è un web server, la data logic è un database relazionale, mentre per l'application logic esistono diverse tecnologie.
- **CGI *(common gateway interfaces)***: manda in esecuzione ad ogni richiesta un processo esterno
- **Linguaggi di scripting**:
	- Linguaggi eseguiti direttamente dal web server (PHP)
	- Linguaggi eseguiti in processi esterni (Tomcat)
- **Tecnologie ad oggetti distribuiti**: è possibile invocare dei metodi su degli oggetti che magari si trovano su altri sistemi o servizi. Talvolta sono utilizzati in ambito enterprise per applicazioni di grande scala.
Le tecnologie possono essere classificate anche in base a cosa mi focalizzo quando sviluppo:
- **page-oriented**: sviluppo pagina per pagina. Le parti dinamiche possono essere descritte con PHP o JSP attraverso degli script descritti all'interno delle pagine
- **object-oriented**: ci si aspetta che la pagina chiami degli oggetti
- **MVC**: Model View Controller. Vede una differenza abbastanza distinta in base su come vengono gestiti i dati e come vengono usati.
L'ultimo modello è molto più presente in quanto si chiede sempre più spesso di creare applicazioni con sempre meno codice. Questo viene fatto utilizzando componenti pre-esistenti: applicazioni scritte in questo modo vengono chiamate **applicazioni mash-up**.
### Applicazioni con approccio Restful
Sempre più spesso possiamo accedere a dei dati con delle richieste HTTP. Si cerca tramite tale approccio di estenderlo con la modifica dei dati. Tali dati verranno messi a disposizione da delle API. Normalmente le **API Rest** permettono di modificare dati scritti in formato standard. Di solito vengono supportati metodi **CRUD**:
- **CREATE**: implementato attraverso POST, permette di aggiungere nuovi dati
- **READ**: implementato attraverso GET, permette di leggere i dati
- **UPDATE**: mappato su PUT, permette di aggiornare tuple di dati
- **DELETE**: mappato su DELETE, permette di eliminare delle tuple di dati
---
# Logging
Tutti i web server possono essere configurati per *loggare* le attività, il chè vuol dire che da qualche parte esiste un file dove vengono descritte delle righe di *log*. Normalmente, i server sono configurabili in maniera tale da descrivere solo i log che ci interessano, come ad esempio:
- quali file mantenere
- log di accesso
- quanto spazio deve occupare il file di log
- come gestire i file mantenuti
- quali informazioni loggare di richieste e risposte
#### Esempio di Apache access log
![](Images/Pasted%20image%2020250604124503.png)

I log servono a vedere se tutto va bene, quante richieste stanno arrivando, quanto "è pesante il carico", per fare attività di *billing* (servizi pay-to-use). Se non ho strumenti automatici per l'analisi dei log, possono essere visualizzati come file di testo oppure utilizzo degli strumenti software.