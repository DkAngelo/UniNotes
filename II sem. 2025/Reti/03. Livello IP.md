 >*Lezione del 05/03/2025*
#### Piccola storia dell'internet
1961: Kleinrock, teoria della commutazione di pacchetti
Introduzione del concetto di galactic network, pensando l'oggetto già come un oggetto non flat (l'internet sarà un'insieme di reti).
1965: Roberts e Marril creano il primo link tra due università. Due calcolatori si scambiano dati con il concetto di pacchetti. Consentono loro di ricevere molti soldi per continuare la ricerca.
ARPANET: ricevono dei pacchetti e li possono instradare
1969: Bob Kahn e Steve Crocker incominciano a creare i primi protocolli da utilizzare in internet. Nasce il concetto di standardizzazione.
L'idea di collegare calcolatori prende quota e si incominciano a collegare molti calcolatori diversi.
NCP: Network control protocol, primo protocollo host-to-host, predecessore del protocollo TCP/IP

---
 > *Lezione del 07/03/2025*
# IP level
Il livello IP è quello che permette di misurare l'evoluzione della rete in base al numero di IP presenti sulla rete mondiale. E' quell'architettura che permette un indirizzo di instradamento unici.
Il data transfer unit viene chiamato **datagram**, va da 64 a 1500 bytes (teoricamente va a 64kbytes). Per far funzionare il tutto bisogna che ogni host sia identificato da un unico IP.
L'architettura dell'internet è chiarita e definita. Caratteristica fondamentale del modelli IP è che lavora sul modello **best-effort**.
Internet abbraccia la **commutazione di pacchetto**: ogni datagram segue il suo cammino e può seguire percorsi diversi.
Cosa importante da tenere a mente è che ho un meccanismo per i quali i dati possono essere accodati, e se la coda ha dimensione finita ed è piena, c'è possibilità di perdita di pacchetti.
Non ho nessuna garanzia che i miei dati seguano tutti la stessa strada. Questo fa sì che l'ordine di arrivo non sia garantito.
### Struttura di un datagram
![](Images/Pasted%20image%2020250307112723.png)
## IP header
E' composto da:
- **Version:** versione del protocollo IP utilizzato per creare il datagram
- **IP header length (IHL)**: Ho la necessità di sapere la lunghezza dell'header, definita in numero di parole in 32bit. Di solito se non ci sono indicazioni, sono pari a 5.
- **Total length**
- **Type of service**: specifica cosa ottimizza durante il trasporto dei dati ed è stato ridefinito di recente in questo modo
	- **DiffServ (DS) field**: definisce una classe di traffico (best effort, priority, immediate ecc.)
	- **ECN (*explicit congestion notification*)**: non tutti i nodi della rete offrano questo servizio, ma laddove c'è posso sapere se alcuni nodi stanno per congestionarsi, così da poterli evitare durante il trasporto per evitare perdita di pacchetti
- Informazioni che servono per ricostruire il datagram originale:
	- **Identification**: identifica tutti i frammenti del datagram
	- **Fragment offset**: ci dice la posizione del frammento rispetto al datagram originale.
	Ricordiamo che ogni frammento è a tutti gli effetti un altro datagram, quindi l'header originale cambia di dimensione. Non so quando finisce quando andiamo a rimettere insieme i frammenti. Per evitale tale situazione, è stato aggiunto il campo **flags**, che può assumere i valori:
	- **DF**: don't fragment
	- **MF**: more fragments
	- Reserved
- **Time to live**: indica quanti router può attraversare un determinato datagram nella rete Internet (viene decrementato da ogni router che gestisce il datagram stesso). Quando arriva a 0, viene eliminato dal router che lo incontra. Evita situazioni di looping tra nodi (che causano saturazione della rete).
- **Protocol**:
- **Header checksum**: permette di capire se l'header sia stato danneggiato in qualche modo
- **Source e Destination IP address**
- **Option**: permette di avere dimensione dell'header sempre multipla di 32bit
I pacchetti frammentati sono rimessi insieme **solo e soltanto** dall'host destinatario della comunicazione, in quanto quelli intermedi non hanno idea di dove siano tutti i pezzi del messaggio (alcuni frammenti potrebbero infatti non passare da quel determinato host).
## Indirizzamento IP
**Obiettivo:** Provvedere un numero univoco ad ogni possibile nodo della rete.
Per rappresentarli ci fa comodo la dot address annotation, dove dividiamo un'IP in 4 campi. Ogni campo sarà di 8bit, separato da un punto dall'altro.
L'indirizzamento IP ha una struttura gerarchica che segue la gerarchia della struttura Internet stessa. In pratica, vuol dire che l'indirizzo IP va in realtà visto come una coppia di valori:
`<netid, hostid>`. Host che sono sulla stessa rete condividono lo stesso `netid`.
Siccome non è possibile identificare un solo caso su cui divedere `netid` e `hostid`, sono state create tre classi:
- Classe A: il primo byte di questa classe è `0` (tutti gli IP con primo campo che va da 0 a 127)
- Classe B: i primi due byte di questa classe sono `10` (tutti gli IP con primo campo che va da 128 a 192)
- Classe C: i primi tre byte sono `110` 
In tutte e tre le classi i restanti byte formano l'`hostid`. Esistono altre due classi, quali la classe D e la classe E. La prima indica IP in multicast, la seconda invece ha un utilizzo riservato per il futuro.
Per assegnare l'indirizzo ad un Host, l'`hostid` può essere assegnato sistemicamente o creato in maniera dinamica. 
La suddivisione in classi tuttavia è molto rigida e poco graduale, quindi non funziona benissimo.
==**N.B.** Un indirizzo IP **NON E'** associato ad un host, ma ad un'interfaccia di rete. Un host potrebbe avere diverse interfacce di rete, e quindi diversi indirizzi IP.==
## Indirizzi particolari
- `Hostid` con tutti i bit uguali a `0` indicano un indirizzo di rete (`netid`)
- **Indirizzi di broadcast**: tutti i bit dell'`hostid` pari ad `1`. Permettono di raggiungere tutti gli host presenti sulla rete identificata dal `netid`
- **Indirizzi di broadcast limitato**: tutti i bit sono pari ad `1`. Permettono di raggiungere tutti i nodi presenti sullo specifico segmento di LAN su cui si affaccia la nostra interfaccia di rete
- **This host on this network:** viene utilizzato tipicamente per host che ancora non sono stati configurati e ha tutti i bit uguali a `0` (`0.0.0.0`)
- **Loopback address**: `127.0.0.1`, si da ad interfacce di rete che fanno comunicare processi sulla macchina locale. Rispetto ad altri meccanismi di *interprocess communication*, ha il vantaggio di essere molto più veloce 
---
 > *Lezione 12/03/2025*
## Supernetting e Subnetting
Per estrarre da un indirizzo IP l'indirizzo di rete viene utilizzata una cosiddetta **netmask**, che ha i bit ad uno liddove esiste il netID. Basterà fare quindi un and logico tra l'IP e il netID. Il negato della netmask viene chiamato anche **wildcard** e ci permette ovviamente di ottenere l'hostID.
Nel subnetting alcuni byte dell'hostID vengono utilizzati come identificatori di una sottorete (SubnetID). La netmask ci permette di visualizzare che non abbiamo una rete classica sotto il punto di vista dell'IP:
- **Ottenimento del netID di una subnet**
![](Images/Pasted%20image%2020250312122033.png)
- Solo $2^4 - 2$ host potranno essere presenti sulla **subnet**, dove 4 sono il numero di 0 presenti alla fine della netmask.
- **Ottenimento di un hostID di una subnet**
![](Images/Pasted%20image%2020250312122618.png)
- **Ottenimento della netmask dato il numero di host massimi presenti sulla rete**
![](Images/Pasted%20image%2020250312123146.png)
- Il CIDR format ci dice quanti 1 sono presenti nella netmask. Le prime due sono rappresentazioni in binario e in decimale della netmask. I bit a 1 sono 26 in quanto $2^6 = 64$ è la prima potenza del 2 superiore al 50, il ché ci indica che devono essere presenti 6 zeri alla fine della netmask.

Le subnet ci permettono di lavorare in maniera molto spinta per l'instradamento dei pacchetti all'interno di una rete. Indirizzi che vanno instradati nello stesso modo, ad esempio, avranno un prefisso di rete uguale. Tipicamente, ogni router lavora con una coppia ***indirizzo-netmask***, ma non è detto che tutti i router abbiano tutti la stessa netmask.
Il subnetting quindi mi permette di oltrepassare il limite tra netID e hostID prendendo alcuni bit di quest'ultimo. E' possibile però anche prendere alcuni bit del netID per utilizzarli come bit dell'hostID. Questo è equivalente a mettere insieme diverse sottoreti, a patto che queste siano allineate. Questa tipo di operazione si chiama **supernetting**.

---
# Internet architecture
#### Cos'è l'internet
L'internet, dal punto di vista dell'utente, è un insieme di servizi client-server. Mettendoci invece dal punto di vista del livello host-to-network, è un insieme di host, cavi e .
Internet ha il livello rete come suo architrave, e quindi è qualcosa che serve per collegare rete indipendenti ed eterogenee. Funziona tramite commutazione di pacchetti, per la quale tutti i router intermedi ricevono e analizzano il pacchetto prima di inoltrarlo alla prossima destinazione.
E' una struttura molto resiliente, che permette di lavorare con un approccio di tipo stateless. Gli unici router che possono avere uno stato sono mittente e destinatario dei pacchetti, così da non perdere capacità di trasporto dei pacchetti.
La gerarchia dell'internet è quindi ***lascamente gerarchica***: piccole entità che si appoggiano su entità di grandezza più ampia per avere una connessione (*Internet Service Providers*), che possono essere anch'essi appoggiati ad altre entità superiori, prima Nazionali (*National backbone operators*) e poi globali (*International backbone operators*). Questi ultimi hanno canali di comunicazione che solitamente sono i più costosi (cavi transoceanici).

### Autonomous systems
Le reti indipendenti di cui l'internet ne è una raccolta vengono chiamati ***autonomous systems***, e sono tra di loro interconnessi. Il problema dell'instradamento è davvero un problema che viene affrontato in maniera gerarchica. La cosa importante è che quando instrado i dati vedo almeno due livelli: i router interni ad un autonomous systems possono vedersi l'uno con l'altro; questi autonomous systems sono visti come entità singole dall'esterno (dall'esterno non è di interesse come sono fatti al loro interno) ma sono tra di loro interconnessi.
Gli AS sono identificati e registrati con un numero a due byte. Attualmente ne esistono circa 20mila. Di questi pochi sono molto interconnessi, mentre altri hanno un numero di nodi molto piccolo al loro interno. Nonostante ciò, anche gli AS molto interconnessi gestiscono al massimo il 5% del traffico mondiale. 
Il grado di interconnessione tra AS viene chiamato ***peering degree***.
Gli ***internet exchange points* (IXP)** nascono in un punto dove sono collegati diversi AS e se ne gestisce il loro traffico. Le relazioni tra AS sono essenzialmente di due tipi:
- **relazione simmetrica:** traffico di rete comparabile tra diversi AS, ad esempio AS che vogliono partecipare all'IXP solo per motivi di backup, e quindi senza scambiare traffico. Non c'è un contratto ma solo una relazione di mutuo aiuto.
- situazioni di forte sbilanciamento: AS che si appoggiano su altri AS che scambiano una quantità di traffico maggiore. Avremo un rapporto di tipo **transit (o pay)** per la quale uno vende all'altro una determinata quantità di rete, con la presenza di uno scenario economico.
Gli IXP sono tipicamente consorzi indipendenti e non profit.
Dal punto di vista operazionale non esistono apparati troppo grandi tali da smistare tutto il traffico che arriva in tali sedi, perciò vengono utilizzati gruppi di diversi router che lavorano con un protocollo di bilanciamento del lavoro.

Per quanto riguarda le performance delle connessioni, possiamo vedere l'insorgere di congestioni tipicamente:
- nell'uscita dai server
- nella connessione tra l'utente e la rete
- in corrispondenza degli IXP
E' molto raro che si crei congestione all'interno degli AS.

Infine, internet può anche essere visto come un insieme di nomi e domini.

---
 > *Lezione del 14/03/2025*
# Routing
- Mittente e destinatario nella stessa sottorete: l'instradamento di pacchetti è un problema H2H (arrivo senza passare da router intermedi)
- Mittente e destinatario in due sottoreti diverse: i datagram passano tra router diversi
L'instradamento quindi avviene utilizzando il `netID`, abbassando quindi il numero di bit da risolvere per il soddisfacimento del problema.
Un router è un oggetto con diverse porte, ciascuna con un proprio indirizzo IP, e instrada i messaggi in base alla loro conoscenza della rete. Non ragionano quindi in termini globali.
Il problema del routing può essere spezzettato effettivamente in due parti:
- **IP forwarding**: tramite quale porta dovrà utilizzare il router per inviare i datagram e qual è il MAC address del destinatario del messaggio; decidere quale sarà il prossimo "hop" del datagram da inviare. Tale problema viene risolto a velocità di rete, quindi non posso permettermi ragionamenti raffinati. Avrò bisogno di una struttura dati molto semplice da questionare: le ***routing tables***
- **Manutenzione delle routing tables**: se un link va giù ho bisogno di aggiornare le mie tabelle di routing così da passare su link alternativi. Rispetto al problema precedente, tale problema può essere risolto in tempi maggiori rispetto al forwarding, quindi posso permettermi algoritmi di ottimizzazione (la scala temporale si misura in secondi o anche minuti)
# IP forwarding
I router, come abbiamo capito, non hanno una visione completa del tutto, ma si concentrano solitamente sul prossimo passaggio da far fare al messaggio da inoltrare. Non vogliono tenere pacchetti più tempo del minimo indispensabili. 
Il motivo per cui si lavora in modalità best-effort è proprio per questo: la non garanzia della mancanza di errori nel trasporto dei pacchetti (errori legati al sovraccarico della rete, tabelle non ancora aggiornate).
L'IP forwarding è quindi quell'operazione per la quale il router riceve un datagram, estrae l'IP di destinazione e utilizza una delle sue interfacce di rete per istradare il pacchetto ricevuto e rimetterlo sulla rete.
Tutto funziona a patto che i router siano collegati a livello *host-to-network*.
Tutti gli elementi che fanno routing hanno una routing table. Possono essere molto grandi, ma molto spesso posso eseguire delle operazioni che le compattano, così da poter fare matching con i datagram in maniera più veloce: se la tabella di routing è sufficiente piccola, posso immaginare di avere un supporto hardware per la gestione del matching (operazione piuttosto onerosa) e delle tabelle in generale.
#### Aggregation techniques
- **Raggruppamento di diversi `netID` sulla base della loro destinazione** (tecniche di supernetwork). Di solito si lavora sulla base del longer prefix match: le regole che vengono controllate prima sono quelle con netmask che hanno CIDR maggiore. Da questo punto di vista, tutto ciò che ha un'organizzazione gerarchica mi aiuta moltissimo. Ad esempio, molto spesso anche nella definizione degli indirizzi IP ci sono delle aree di indirizzi contigui che corrispondono ad enti di aree geografiche mondiali.![](Images/Pasted%20image%2020250426142857.png)
- **Regola del default router**: routing su rete locale e routing su tutto il resto. Viene codificata con l'indirizzo IP `0.0.0.0/0` (tale regola fa match con tutto, quindi viene controllata sempre per ultima. Tutto ciò che è più specifico viene controllato prima). Viene solitamente utilizzata per router domestici.
## Routing tables
Sono tabelle che mi servono per l'IP forwarding e vengono popolate in due modi:
- **static routing**: alcune cose vengono gestite con delle tecniche più o meno automatiche, ma se tali tecniche non sono disponibili è l'amministratore di rete che deve inserire o modificare in maniera manuale le righe della routing table. Viene utilizzata per reti molto piccole e con pochi cambiamenti.
- **dynamic routing**: esistono alcuni protocolli che servono ai router per scambiarsi informazioni nei riguardi dei path che possono seguire; vengono scambiate informazioni nei riguardi delle proprie tabelle di routing così da costruire le proprie routing tables. Uno dei protocolli più importanti in tale contesto è il RIP, attualmente ormai caduto in disuso. Al suo posto si usano OSPF e SGP.
#### Routing operation
- ricezione del pacchetto
- estrazione dell'IP dal pacchetto
- estrazione del `netID` sulla base di una netmask inferita
- se tale `netID` fa matching con una delle righe della nostra tabella, mando il pacchetto al router specificato dal prossimo hop
- altrimenti vedo se c'è una regola che mi permette di inviare il datagram ad un determinato router
- spero altrimenti di avere la regola di default router, perché altrimenti ricevo un errore di routing
#### Caratteristiche dell'IP forwarding
- L'operazione di IP forwarding è indipendente dal mittente
- Idealmente, la tabella di routing dovrebbe contenere una regola per ogni indirizzo IP immaginabile
- Il routing dovrebbe essere ottimale: lo sforzo di tutti i router coinvolti nel forwarding dovrebbe far sì che il datagram arrivi a destinazione seguendo il percorso migliore. Questo funziona se e sole se abbiamo un buon utilizzo degli algoritmi di routing (utilizzo di protocolli ottimi per la popolazione delle tabelle di routing)

---
# Teoria del routing
- **Obiettivo**: trovare la strada ottimale da mittente al destinatario
- E' un **problema di costo minimo** dato un grafo pesato $G(N, E)$:
	- abbiamo una serie di nodi $N$
	- gli edge $E$ collegano i diversi nodi e hanno un proprio costo
Nel caso del routing, il costo per mandare un pacchetto da un nodo all'altro potrebbe essere interpretato come il tempo di trasporto da un nodo all'altro.
E' importante inserire tale concetto in quanto ciò mi consente di modellare lo stato della rete: se un link sparisce il grafo cambia. Posso inoltre avere fattori più subdoli che cambiano alcuni aspetti, come congestioni di traffico (costo maggiore di un edge), connessioni intermittenti (edge che spariscono ogni tot) e *routing policies* (percorsi bloccati per determinati pacchetti).
Per tali famiglie di problemi esistono due scuole di pensiero:
- **algoritmi distribuiti**: il percorso emerge da tante scelte locali. Nessun nodo ha un'immagine completa della tipologia, ma solo una visione locale. Il più famoso di tali algoritmi sono gli algoritmi della famiglia ***distance vector***
- **algoritmi centralizzati**:ho uno scambio di informazioni periodico che mi permette localmente di costruirmi una visione globale della rete che mi permette di costruire l'albero di costo minimo tra me e tutte le destinazioni
Entrambi hanno i propri pro e contro, quindi l'approccio migliore dipenderà dal contesto di utilizzo.
## Distance vector algorithms
Sono i meccanismi inizialmente proposti all'interno dell'internet. Ogni vicino parla solo con il suo vicino e scambia un vettore di distanze rispetto alle proprie distribuzioni. Tale informazione viene poi integrata nelle tabelle di routing. L'algoritmo che implementa tale metodo si chiama **Bellman-Ford distribuito**.
### Bellman-Ford
Rischio di effetto rimbalzo: se c'è un aggiornamento dei pesi vado ad aggiornare le mie tabelle e comunico le informazioni. Questa cosa potrebbe però causare instabilità.
[Slide 142]
Più la rete ha dei costi poco bilanciati, più l'effetto rimbalzo richiederà un numero di turni maggiore per finire l'aggiornamento delle tabelle.
Nel caso però ho un unico link che mi porta a destinazione e questo link si tronca, il suo costo va ad infinito e l'oscillazione creata aumenta all'infinito senza stabilizzarsi.
Per mitigare tali problemi:
- scelgo un numero massimo di aggiornamenti
- **tecnica dello split horizon**: cerco di non mandare aggiornamenti ad un nodo quando il next-hop è quel nodo stesso
- **split horizon with poisoned reverse**: se B arriva ad A attraverso C, B notifica C che la sua distanza per A è infinito. Funziona solo con piccoli cicli, che involvono al massimo 2-3 nodi
L'unico nodo per cambiare alla radice i problemi è cambiare filosofia: utilizziamo i **path vector**.
Questi ci permettono non solo di indicare il costo del percorso, ma anche i nodi che attraverso. Se ricevo un aggiornamento e trovo me stesso all'interno del path, questo descrive un percorso con un anello, quindi descrive un percorso che non mi interessa. Tale path cresce con la dimensione della rete: ogni messaggio d'aggiornamento è molto pesante e potrebbe diventare un limite alla scalabilità (non posso permettermi aggiornamenti troppo frequenti).

---
 > *Lezione del 19/03/2025*
# Link state protocol
La soluzione di base è che riusciamo ad avere un'immagine di base della topologia della rete e il costo di ogni link. Ogni nodo calcola lo stato dei link connessi ad esso e trasmette la rappresentazione locale dei suoi collegamenti.
In generale, quando scambio informazioni su com'è fatta la rete, scambio ***link state packets***, dove comunico:
- chi sono
- chi sono i miei vicini
- qual è il costo tra me e loro
La propagazione di questi pacchetti segue un meccanismo di ***flooding***. 
Perché le cose funzionino mi serve anche un'informazione di tempistica, un timestamp che mi permette di capire qual è l'immagine più aggiornata della rete.
Costruire le tabelle di routing e il trasferimento dei link state packets sono due funzioni diverse. L'algoritmo delle tabelle di routing per questo tipo di rete è il ***forward search algorithm***:
- $c(i, j)$ costo di un link tra $i$ e $j$
- $D(v)$ costo minimo nella seguente interazione per arrivare al nodo $v$
- $p(v)$ predecessore di $v$ nel path minimo
- $N$ gruppo di nodi per cui ho già trovato il cammino di costo minimo
All'interno dell'insieme N inizialmente abbiamo solo il nodo di partenza. Ad ogni passaggio, inseriamo all'interno dell'insieme il nodo il quale percorso ha il costo minimo. Il numero di iterazioni è quindi pari al numero di nodi (una volta finita l'iterazione infatti, avremo valutato il percorso di costo minimo dal nodo di partenza a tutti i nodi della rete).
L'algoritmo, per com'è costruito, è immune all'effetto rimbalzo. L'unico problema che mi posso trovare è il momento in cui nodi diversi hanno immagini diverse.

---
## Distance vector
- propago messaggi solo tra vicini
- potenzialmente scambio grossi messaggi
- il numero di messaggi da inviare è poco
- non è particolarmente reattivo, quindi ci mette poco a convergere
- rischio di effetto rimbalzo
- si cerca di tenere l'algoritmo il più statico possibile
- il contesto applicativo tipico è nei punti alti della gerarchia: gli autonomous systems non sono infatti soggetti a cambiamenti repentini
## Link state
- L'informazione sui propri vicini è passata a tutti sulla rete
- la dimensione dei messaggi è piccola
- il numero di messaggi mandati è molto grande ($O(n)$, dove $n$ è il numero di nodi nella rete)
- converge velocemente
- vengono usati principalmente per situazioni di routing tra gli autonomous systems
---
 > *Lezione del 21/03/2025*
# Geographic-scale routing
L'idea è che i router possono essere molto diversi tra loro a livello di policy, logiche di instradamento del traffico. I pesi degli archi all0interno del grafo pesato potranno avere sistemi di misurazioni diversi, come possono essere dollari o informazioni passate.
Questo è un problema molto faticoso da affrontare, soprattutto in quanto l'Internet è gestita in maniera libera e non esiste una policy che sta sopra a tutte le altre. Non possiamo prescindere dal fatto che la rete è fatta di AS. Assunzione molto importante è che ogni AS avrà delle policy imperscrutabili, ma rimangono quelle al suo interno; vale a dire che ogni AS è autonomo ma, per quanto riguarda un punto di vista interno, è uniforme.
Ci troviamo quindi davanti ad una gerarchia: un protocollo per l'instradamento dei messaggi tra AS e un protocollo interno ad ogni AS. Le policy di routing devono quindi essere in grado di riconoscere quale traffico far girare all'interno di un AS e quale no.
## Struttura degli AS
Topologicamente, gli autonomous systems possono essere:
- **stab**: hanno un unico peering point
- **molti-homed**: AS connesso con altri AS ma che ha una policy per il quale non fa da ponte. In poche parole, l'AS in questione può comunicare agli altri AS, ma gli altri AS non possono utilizzarlo come mezzo di trasporto per arrivare ad ulteriori AS.
- **transit**: in questo caso l'AS, al contrario del precedente, può fare da ponte anche agli altri AS.ù

**Immagine esplicativa dei tre tipi:**
![](Images/Pasted%20image%2020250325150445.png)
---
# Routing protocols
Come detto quindi, ad ogni problema di livello di routing si utilizzano protocolli diversi. I principali sono:
- **BGP**: ha come sua base un path vector algorithm. E' molto complesso e scambia una grande quantità di volume di dati. E' abbastanza comodo data la numerazione degli AS
- **RIP**: protocollo che ha svolto un ruolo fondamentale nella nascita dell'internet che utilizza il distance vector, ormai obsoleto
- **OSPF**: protocollo di tipo link state per scambiare i dati e che usa un database locale per la rappresentazione della topologia della rete. Si utilizza in tutti quei casi dove anticamente si utilizzava RIP e funziona su rete di dimensioni molto piccole
## BGP protocol (inter-AS)
BGP nasce come una versione modificata del RIP e parte dall'assunzione che all'interno della rete non ci siano anelli. Un'assunzione delicata, ma se la rete diventa particolarmente complessa diventa necessario dotarsi di un nuovo protocollo e di nuovi algoritmi, per questo nasce BGP.
BGP significa Border Gateway Protocol, arrivato alla quarta versione e molto complesso. Non viene utilizzato dappertutto; nel caso di *sistemi stab* infatti non viene utilizzato (mi basta avere una regola statica di *default gateway*). Negli altri due casi invece è proprio grazie al protocollo BGP che riesco a differenziare un sistema *transit* rispetto ad un sistema *multi-homed*.
Ha le seguenti funzioni:
- lavora con l'idea di scambiare le informazioni di raggiungibilità tra i vicini tramite path vector
- tale informazione viene inserita in tabelle di routing poi propagate per avere un'immagine completa della rete
- la *best route* viene poi determinata grazie all'algoritmo di Bellman-Ford
- il concetto di [aggregazione degli indirizzi](#Aggregation%20techniques) viene usato in maniera poderosa
Contrariamente a molti protocolli, che per essere leggeri funzionano in modalità stateless, ha un concetto di sessione: la complessità del protocollo è tale per cui non posso avere ogni volta una funzione di inizializzazioni. Ogni router all'accensione apre delle connessioni a livello di trasporto con altri router sulla rete, canali sempre attivi in attesa dei massaggi che arrivano dagli altri.
BGP prevede due modalità di funzionamento:
- ***External session BGP (E-BGP)***: scambiano informazioni tra router di AS diversi. 
- ***Internal session BGP (I-BGP)***: scambiano informazioni tra router dello stesso AS, anche solo come mezzo di trasporto per arrivare ad altri AS. Per ogni coppia di router all'interno di un AS dovrei avere una connessione I-BGP (concetto di ***maglia completamente connessa***)
A questo punto distinguiamo:
- **transit router**: router che gestiscono traffico I-BGP
- **border router:** router che gestiscono traffico E-BGP
Tale distinzione non è esclusiva in quanto i router transit possono anche essere border.
![](Images/Pasted%20image%2020250325154708.png)
Il messaggio principale mandato in queste connessioni è proprio il ***messaggio di aggiornamento***, il quale annuncia uno o più prefissi; il ché significa che ci saranno una serie di `netID` opportunamente aggregati tra di loro e una lista di informazioni, quali:
- **AS-PATH**: lista di AS da attraversare per raggiungere i `netID` descritti
- **NEXT-HOP router**: vicino da utilizzare per raggiungere il prefisso designato
Non c'è un'indicazione di quant'è il peso in quanto nella realtà non funziona molto bene, quindi di solito ogni AS aggiorna le proprie tabelle di routing applicando la propria policy. L'informazione solitamente utilizzata per fare ciò è l'AS-PATH (possono ovviamente esserci altri criteri per la scelta, quali alcune preferenze di scelta o l'AS più vicino come NEXT-HOP).
## OSPF protocol (Intra-AS)
OSPF sta per **Open Short Path First** ed ha diverse caratteristiche ibride:
- a differenza di BGP non lo posso vedere come un protocollo di livello applicativo, in quanto i messaggi vengono messi direttamente all'interno di un datagram IP
- lo scambio avviene tra vicini che inoltrano messaggi di altri vicini. Esiste una serie di codifiche di raggiungibilità che possono essere spontanee oppure posso esplicitamente chiedere qualcosa (modalità richiesta risposta)
- i messaggi lavorano con indirizzi IP di classe D (multicast) per la quale i messaggi arrivano a tutti i router che utilizzano il protocollo OSPF. Questa pratica è una cosa che si è diffusa molto ed è presente anche in IPv6
- supporta meccanismi criptografici
- supporta la presenza di cammini multipli: anche se si cerca di trovare un albero di costo minimo, OSPF gestisce anche casi di cammini con lo stesso costo
- siccome OSPF lavora con multicast, supporta anche l'instradamento di informazioni verso diversi IP e indirizzi multicast
- riesce a lavorare in modalità gerarchica
##### Struttura del messaggio
![](Images/Pasted%20image%2020250403171649.png)
![](Images/Pasted%20image%2020250403171948.png)
- Il messaggio ***Hello*** serve a testare la connessione con il mio vicino  e tipicamente vengono spediti verso indirizzi di multicast (224.0.0.5, comunità dei nodi che supportano protocollo OSPF)
- ***DB description*** viene utilizzato per mandare un dump del mio link database ai vicini
- ***Link state update*** mi informa della presenza di una connessione tra due nodi. Questo messaggio può essere, come detto in precedenza, richiesto tramite ***"link state request"*** oppure spontaneo
- ogni messaggio ha anche un ***messaggio di acknowledge***
#### Gerarchie
Per mantenere il volume dei messaggi entro una certa dimensione, non posso permettermi di avere delle comunità troppo grandi. Quando comincio ad avere un po' complessa, una prima mitigazione può essere utilizzare OSPF in modalità gerarchica.
Sostanzialmente vado a definire delle aree che hanno caratteristiche differenti:
- un'area è un sottoinsieme di una rete: posso partizionare le aree anche in base alla rete che ho
- **backbone**: area che tiene insieme tutto e mi dà connettività verso l'esterno; la radice della gerarchia, contiene i ***backbone routers***
- **area border router**: vado a definire quali sono i router che fanno da cerniera tra diverse aree; fanno parte sia dell'area di backbone che di una specifica area
- **internal router**: router che non sono sui confini delle aree interne e fuori dalla backbone
![](Images/Pasted%20image%2020250403172743.png)
Con questo meccanismo posso far girare OSPF all'interno di ogni area per poi far comunicare gli area border routers all'interno dell'area di backbone agendo come rappresentanti per la propria area di competenza. 
Quando parliamo di router quindi il punto chiave sono queste tabelle di routing, in cui vado ad inserire tutte le informazioni che mi servono per instradare il traffico. Dal punto di vista dell'IP forwarding, tale tabella è assolutamente omogenea, mentre dal punto di vista del routing tale informazioni vengono da sorgenti differenti: alcune possono essere manualmente create, mentre altre autogenerate da algoritmi intra-AS e inter-AS.
La manutenzione di questa e di quella riga possono essere di protocolli differenti e non c'è partizione.
# Protocollo ICMP
E' un protocollo che fornisce servizi per IP ma i suoi messaggi vengono comunque incapsulati in datagram IP, quindi il rapporto e duplice. Tipicamente è uno dei protocolli di supporto che vengono messi al livello tre dello stack. 
Quando qualcosa va storto a livello tre, tipicamente l'errore c'è e viene notificato tramite tale protocollo. Viene utilizzato anche per ispezionare la rete. 
![](Images/Pasted%20image%2020250403175128.png)
Anche ICMP ha delle proprie regole:
- se c'è un errore nell'installamento di un datagram IP che trasporta un messaggio ICMP, questo non genera altri messaggi ICMP
- in presenza di frammentazione, solo il primo frammento può generare messaggi ICMP nel caso di errore
- broadcast e multicast non generano messaggi ICMP
ICMP è un protocollo fondamentale ed è molto forte con IPv6. Può mandare i seguenti messaggi:
- **echo request e echo response**: comandi a livello IP per il testing
- destination unreachable: messaggio che segnala un errore a livello di routing. Può essere declinato in diversi modi a seconda del tipo di unreachability
	- **destination network unreachable**: durante l'operazione di routing, nel momento del look up nella tabella, non è stato possibile trovare nessun indirizzo che facesse match con quello designato
	- **destination host unreachable**: arrivo fino all'ultimo hop, faccio una query ARP ma non ottengo risposta. Vuol dire che le tabelle di routing erano tutte a posto, ma quel nodo probabilmente è spento
	- indicazioni nel caso non è stato trovato il protocollo giusto
	- casi legati alla frammentazione
- **time exceeded**: legato al time to live dei datagram IP. Se questo raggiunge valore 0, il datagram viene scartato e il router che lo scarta fa partire il messaggio in questione
- **redirect**: contesti in cui magari uno forza l'uso di un router quando non ce n'è bisogno (ad esempio, rimbalzo su due router quando potrei utilizzarne solo uno)
- **parameter problem**: pacchetto con valori che non ritornano
- source quench: residuo di un tentativo di implementare a livello IP meccanismi per evitare la congestione della rete (oggi è obsoleto)
- ecc.

---
 > *Lezione del 26/03/2025*
# IPv6
Lo schema di indirizzamento è completamente diverso. Usa 8 blocchi da 16 bit, rappresentati da 4 cifre esadecimali, divisi da due punti.
Laddove si presentassero delle sequenze di 0, questi possono essere collassati oppure tolti:
![](Images/Pasted%20image%2020250326122406.png)
Il prefisso` ::/96`, non molto usato, permette di inserire un indirizzo IPv4 in uno spazio IPv6. `::/128` è un indirizzo composto solo da 0, `::1/128` è l'indirizzo di loopback `127.0.0.1` in IPv4. 
La suite IP nasce per lavorare bene con IPv6, il quale nasce con l'idea che una scheda di rete possa avere più indirizzi IP, magari uno interno all'organizzazione e uno pubblico. Per indirizzi univoci all'interno di una sola rete quindi viene utilizzato il prefisso `fc00::/7` (prima fec0::/10). [ vedi link local ]
Ho una classe di indirizzi riservata inoltre al multicast, riconosciuti dal prefisso `ff00::/8`.
#### Header IPv6
- Versione del protocollo (4 bit)
- Classe di traffico (8 bit)
- Stream label (20 bit): permette di identificare tanti datagram che fanno parte dello stesso flusso di comunicazione. Mi consente di trattare il traffico in maniera più efficiente. Se non viene utilizzata ha valore `null`
- Hop limiti (time to leave): hop massimi da fare in rete
- Source address
- Destination address
IPv6 elimina completamente la frammentazione, migliorando le prestazioni della rete in generale. La corruzione dell'header è molto rara, e fare l'update del [checksum](#IP%20header) è molto pesante, quindi IPv6 decide di non gestire tali eccezioni.

IPv6 non ha bisogno del protocollo ARP: viene introdotto il cosiddetto ***parameter discovery***. 
IPv6 quindi mi permette di scoprire l'MTU, il mac address, gli hop limit.
I tipi di messaggi sono:
- ***router solicitation***: quando un'interfaccia viene attivata, manda un messaggio agli altri router del network per configurarsi
- ***router advertisement:*** contiene una lista di prefissi sul quale fare routing. Le tabelle di routing vengono quindi composte in maniera automatica su IPv6
- ***neighbour solicitation e advertisement***: chiedo ad un vicino se e' raggiungibile e lui mi risponde con un advertisement. Di solito questo tipo di messaggi sono mandati in multicast, quindi sono visibili da tutti i router della rete.

Altre funzioni
- Link layer address change mando informazioni nel momento in cui il mio MAC address cambia
##### Formato di un router advertisement
![](Images/Pasted%20image%2020250326131246.png)
Considero di ricevere questo messaggio ogni tot; se tale messaggio non viene ricevuto, vuol dire che il router che li mandava è stato spento.

La transizione da IPv4 a IPv6 non è possibile. Si spinge molto infatti su un dual stack: esistenza di isole solo IPv4, isole solo IPv6 e isole che comunicano con entrambi i protocolli. Tali isole possono mascherare il traffico, magari facendo girare datagram IPv4 in una connessione IPv6 o viceversa.
![](Images/Pasted%20image%2020250326133056.png)
Ci sono una serie di protocolli utilizzati per la sola ottimizzazione di questo tipo di comunicazioni.
