 > *Lezione del 14/05/2025*

L'idea è che per comunicare utilizziamo dei canali di comunicazione insicuri. Con questo si intende che se un messaggio è su un canale di comunicazione, è possibile che delle terze parti possano intercettarlo e leggerlo, rubarlo, manipolarlo ecc.
Se la comunicazione avvenisse su un canale di comunicazione sicuro, allora nessun attaccante potrebbe accedere al messaggio, ma siccome non è così, bisogna far in modo che tale messaggio sia protetto. Per questo nasce la **crittografia**: permette di trasmettere una forma cifrata del messaggio senza alterare il canale di comunicazione; l'attaccante, senza sapere la cifratura del messaggio, può comunque leggerlo, senza però dedurne nulla.
![](Images/Pasted%20image%2020250514121518.png)
Riesco ad avere garanzia di:
- **confidenzialità**: il nostro avversario legge il messaggio ma non ottiene il *plaintext*
- **integrità**: il messaggio che ricevo potrebbe non essere esattamente quello che viene inviato, in quanto un attaccante può modificarlo, ma posso almeno capire che è stato alterato nella sua struttura
- **autenticità**: riesco a verificare esattamente da chi mi è stato generato il messaggio in arrivo
I protocolli crittografici si basano sulle primitive crittografiche, ma applicano un sacco di altre cose.
La crittografia moderna si basa sul **principio di Kirchhoff**, per il quale:
- gli algoritmi di crittografia sono pubblici
- la sicurezza si basa sulla secretezza della chiave
Un algoritmo di crittografia moderna deve essere **computazionalmente sicuro**. Ad esempio:
- se una chiave è sufficientemente lunga, un attacco *brute force* diventa computazionalmente impossibile)
Con sicurezza computazionale si intende che:
- le chiavi devono essere sufficientemente grandi per gli attacchi brute force, ma sufficientemente piccole per poterle utilizzare
- decifrare conoscendo la chiave deve essere efficiente, e quindi polinomiale, mentre senza conoscerla la crescita computazionale deve essere esponenziale
La sicurezza nella crittografia moderna quindi si misura in **bit**: ad ogni bit della chiave si raddoppia la complessità. (129bit di sicurezza sono il doppio di 128bit di sicurezza). 
Negli schemi asimmetrici però la lunghezza della chiave non si traduce allo stesso modo sotto il punto di vista della sicurezza.

---
# Crittografia simmetrica
Negli algoritmi di crittografia simmetrica, la chiave di crittografia e decrittazione sono uguali.
Questo tipo di crittografia serve principalmente per garanzia di confidenzialità.
![](Images/Pasted%20image%2020250514124219.png)
#### Stream ciphers
Abbiamo una sorgente che emette dei dati e idealmente cifro un bit alla volta. Il tipo di implementazione più semplice è basato sull'applicazione dell'operatore bit a bit **XOR**.
![](Images/Pasted%20image%2020250514124506.png)
Rimane il fatto che il ciphertext deve essere indistinguibile da una sequenza di bit casuali, e quindi il problema principale diventa generare una chiave che possa sembrare una sequenza di bit casuali abbastanza lunga. 
I sistemi per la generazione di chiavi solitamente si basano sull'entropia, generata dall'hardware del sistema e usata come seme per la generazione. 
Gli stream cipher sono molto malleabili: l'attaccante ha la possibilità di modificare i bit mano a mano, o un bit anche singolo, e potrebbe causare dei problemi.
#### Block ciphers
Sono cifratori che dividono una sequenza in blocchi e la cifrano. La lunghezza del blocco è uno dei blocchi con cui lavoriamo. Uno dei cifrari a blocchi più utilizzati al mondo è AES, il quale lavora con blocchi di 128bit. L'algoritmo definisce la logica di padding per lavorare con blocchi di 128bit.
Si basa sulla logica che prendo 128bit e cifrandolo mi sembreranno semplicemente 128bit casuali. Va ovviamente specificata anche la dimensione della chiave e il metodo di cifrazione. Ad esempio, un algoritmo effettivamente utilizzabile sarebbe AES-128-CBC:
- ha AES come cipher
- opera con chiavi di 128bit
- usa CBC come metodo di cifrazione
![](Images/Pasted%20image%2020250514130632.png)
---
# Hash functions and Message Authentication Code
#### Hash functions
Per garantire la sola **integrità** (rilevare modifiche non autorizzate) utilizziamo delle funzioni che:
- calcolano il *digest* di un messaggio di dimensione non conosciuta a priori
- il *digest* è di dimensione fissa e indipendente dalla dimensione del dato in input, ma solo dalla funzione di calcolo utilizzata
- la proprietà da preservare è che se calcolo il digest di dati diversi tra loro, devo ottenere digest diversi
Queste funzioni vengono chiamate funzioni di **hashing**.
Non è possibile utilizzare CRC come metodo di hashing, in quanto non soddisfa le seguenti garanzie:
- **resistenza alle collisioni**: deve essere computazionalmente impossibile che due messaggi abbiano due hash uguali
- ***preimage collision resistance***: dato un messaggio, deve essere computazionalmente impossibile poter creare un altro messaggio (diverso dal primo) per il quale l'hash del primo messaggio sia uguale al secondo
Tra le funzioni di hashing troviamo:
- **md5**: ormai deprecata 
- **sha1**: deprecata anche questa
- **sha2**: si considera sicura in quanto non è stato possibile trovare delle collisioni al suo interno (sah256)
- **sha3**: non viene utilizzato molto ma è ancora più sicuro della sua funzione precedente
#### MAC
Una funzione MAC, Message Authentication Code, permette non solo di avere integrità, ma anche autenticazione. Non mi servirà solo il messaggio, ma anche una chiave di autenticazione segreta, che mi permette di sapere che solo chi conosce tale chiave può vedere questo messaggio.
Le funzioni MAC, dati una chiave e un messaggio, mi producono un tag.
$$MAC\left(key,m\right) => tag$$
Tali funzioni sotto sotto utilizzano delle funzioni di hashing e vengono chiamate funzioni **HMAC**.
Se il messaggio in arrivo è diverso da quello che abbiamo inviato, il tag generato è diverso da quello ricevuto, quindi il destinatario può rigettare il messaggio.
![](Images/Pasted%20image%2020250514132556.png)
Non abbiamo ancora considerato scenari dove un mittente comunica con diverse persone. Per questo il mittente deve avere una chiave simmetrica per ogni destinatario: questa cosa non scala molto bene nell'era moderna.

---
# Asymmetric crypto
Per risolvere il problema descritto in precedenza, semplicemente si utilizzano degli algoritmi di crittografia asimetrica, le quali hanno delle caratteristiche particolari:
- si basano su costrutti matematici che permettono di costruire **trapdoor functions**, funzioni facilmente computabili in un senso e difficilmente computabili nel senso inverso, a meno che non si conosce una qualche informazione segreta.
Uno degli algoritmi utilizzati per le trapdoor functions è la fattorizzazione.
#### Key exchange protocols
Se due persone hanno a disposizione un solo canale di comunicazione non sicuro per scambiare la propria chiave, è possibile risolvere questo problema con delle congetture basate sui **logaritmi discreti**:
![](Images/Pasted%20image%2020250514133552.png)
- **cyclic group of prime order**: se prendiamo g e lo eleviamo per tutti i numeri fino a p-1, calcoliamo tutti i numeri da g a p-1
Se tutto ciò è vero, è possibile creare un algoritmo di scambio di chiavi in questo modo:
![](Images/Pasted%20image%2020250514134043.png)
- per il problema visto in precedenza, anche se l'attaccante riesce a vedere $g^{a}$ e $g^{b}$, non riesce a computare $g^{ab}$
Se l'attaccante può modificare i dati in transito, si dovrebbe implementare anche un qualche algoritmo di autenticazione.
---
 >*Lezione del 16/05/2025*
 
Per mandare un dato insicuro su un file e garantire autenticazione, il mittente invia la propria **firma digitale**. L'attaccante potrebbe:
- modificare la firma > l'autenticità viene compromessa
- modificare il dato > la firma viene compromessa

Abbiamo risolto tutti i problemi, tranne l'associazione tra la chiave pubblica e quella privata
# Public key
Deve esserci un interno sistema a supporto della crittografia e alla distribuzione delle chiavi pubbliche. Vogliamo un **certificato digitale** verificabile che attesta che ad una certa chiave pubblica è associata una certa *identità*. Tale documento deve essere firmato da qualcuno di cui tutti si fidano, un'**autorità di certificazione**. 
Supponiamo quindi di voler navigare su HTTPS. 
![](Images/Pasted%20image%2020250516114427.png)
- lo User Agent riceve il certificato di Google e, nel caso si fidi, vengono mandate anche le chiavi. Se tutto torna, l'utente potrà quindi navigare col suo browser su Google.
- Nel caso in cui il certificato non sia valido per lo User Agent (rilasciato da autorità di cui non si fida, certificato scaduto), questo scarica la responsabilità di proseguire la propria navigazione all'utente, il quale potrà scegliere se visualizzare lo stesso i contenuti oppure no.
Il vincolo di fiducia tra due utenti quindi è possibile grazie ad una **terza parte**: mittente e destinatario si fidano l'un l'altro mandando un certificato rilasciato da un'autorità della quale si fidano entrambi.
#### Catene di certificati
Una CA può delegare altre autorità per il rilascio delle certificazioni, quindi è possibile che alcune volte non riceviamo un certificato unico ma una catena di certificati:
![](Images/Pasted%20image%2020250516115500.png)
- mi fido della CA1 in quanto ho la sua chiave pubblica
- CA1 non rilascia tutti i certificati, quindi delega CA2
- CA2 avrà la sua coppia segreta di chiavi
- CA2 dovrà ottenere un certificato digitale firmato da CA1 che attesta che la sua chiave pubblica appartenga effettivamente a CA2
- Un sito chiederà a CA2 di farsi fare un certificato da CA2, il quale attesta che la sua chiave pubblica sia effettivamente la sua
- Se lo User Agent accede a quel sito, questo non può mandare solo il suo certificato per validarlo, ma deve mandare anche quello di CA2. Il browser quindi validerà prima quello di CA2, con la chiave pubblica di CA1, e dopo quello del sito, in quanto mi fido effettivamente della chiave di CA2.

# Mettere in sicurezza le comunicazioni
#### HTTPS
HTTPS è semplicemente HTTP con una comunicazione TCP incapsulata in un canale TLS.
Quando utilizziamo HTTP quindi:
- viene creata una connessione sulla porta 443
- dopo il three-way handshake TCP, parte anche quello del TLS, che mira a creare un canale di comunicazione sicura:
	- verifico la validità del certificato
	- scambio una chiave di sessione
	- calcolano anche il MAC
Così facendo, abbiamo assicurato integrità, autenticità e confidenzialità (e a volte anche non ripudio).